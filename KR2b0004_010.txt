# -*- mode: mandoku-view; -*-
#+TITLE: 後漢紀
#+DATE: 2015-09-10 23:08:38.247486
#+PROPERTY: ID KR2b0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB02n0043-010後漢紀-卷第十.
<pb:KR2b0004_SBCK_010-1a>¶
後漢孝明皇帝紀卷第十　&KR0061;宏¶
八年冬十一月丙子上臨辟雍詔天下死罪贖各有¶
差壬寅日有蝕之詔群臣上封事言得失是時北單¶
于外求和親而數爲邊害上使越&KR0016;司馬鄭衆使匈¶
奴單于欲令衆拜衆不爲之屈單于圍守衆欲脅服¶
之衆拔刃以自誓單于恐乃止乃發使隨衆漢議復¶
使衆衆䟽諫曰臣伏料北單于所欲致漢使者欲以¶
離南單于令西域諸國耳故汲汲於致漢使使旣到¶
偃蹇自若臣愚以爲於今冝且勿答南單于本來歸¶
義者望呼韓邪之&KR0135;故歸心不二烏&KR0074;慕化并力保¶
蕃今聞北單于不屈漢復通使不止恐南單于必懷¶
<pb:KR2b0004_SBCK_010-1b>¶
疑而烏&KR0074;亦有二心單于久居漢地具知形&KR0020;萬分¶
離析規爲邊害其憂不輕今幸有渡遼之衆揚威北¶
垂雖勿答不敢爲害上不從而卒遣衆衆又上言臣¶
前使匈奴與單于不和而今復徃恐其必取勝於臣¶
臣誠不忍持大漢節信對旃裘跪拜令以益匈奴之¶
名損大漢之強詔下聽衆旣西道路間連續上書固¶
爭上大怒追還繫廷尉獄㑹赦歸家其後帝見匈奴¶
使來者問衆使時與單于爭禮狀皆言匈奴中傳以¶
爲衆壯勇徃時蘇武不能過也上乃復召衆爲軍司¶
馬稍遷大司農¶
九年夏四月詔以公田賜貧民各有差長吏居職三¶
<pb:KR2b0004_SBCK_010-2a>¶
年尤異者與計偕封皇子恭爲靈壽王黨爲重喜王¶
十年春二月廣陵王荆有罪自殺荆上母弟也性急¶
刻喜文法初封山陽王世祖崩荆與東海王強書勸¶
強起兵強恐懼封上其書天子秘其事徙荆爲廣陵¶
王荆爲相工曰吾貌&KR0011;先帝先帝三十得天下我今¶
亦三十可起兵未相者告吏荆自繫獄上復不忍考¶
訊詔曰荆數年之間大罪二矣其赦荆罪不得臣其¶
吏民荆猶不悛使巫祝詛上上使長水校尉樊儵任¶
隗雜治荆獄奏荆大惡當誅上怒曰諸卿以我弟故¶
敢請誅之即我子卿等豈敢邪儵曰天下高皇帝之¶
天下非陛下之天下也春秋之義君親無將將而誅¶
<pb:KR2b0004_SBCK_010-2b>¶
之是以周公誅弟季友鴆兄臣等以荆屬託母弟陛¶
下留心故復請之耳如令陛下子臣等專誅之矣荆¶
自殺上憐傷之謚曰思王封荆子元壽爲廣陵侯食¶
荆故國不得臣吏民儵字長魚樊宏之子也建武中¶
諸王爭招致賔客好事者皆與之周旋更遣人請儵¶
儵精義於學一無所應及捕諸王客儵不在其中世¶
祖以是器之永平初與公卿雜定郊祀禮儀及五經¶
異義立朝居正多所匡諫上亦敬重焉儵弟鮪爲其¶
子賞求楚王英女敬郷公主儵止之曰建武時吾家¶
並&KR0041;榮寵一宗五侯時特進一言男可以尚主女可¶
以配王但以臣子不當有外心不冝與藩國婚姻貴¶
<pb:KR2b0004_SBCK_010-3a>¶
盛爲宗族患故不爲也今爾有一子柰何棄於楚乎¶
鮪不從遂與楚婚是時儵卒謚曰哀侯儵病患因猶¶
不忘忠悉條政不便於民者未及言而薨上遣小黃¶
門張音問何遺言音奏焉上爲之流涕以儵兩子郴¶
梵謹於言行爲郎二十餘年未嘗&KR0013;奏劾初儵與郎¶
承宮友善薦之于朝拜博士遷左右中郎將數納忠¶
言守正不希苟容朝臣憚其節名聞於匈奴單于遣¶
使來貢求見宫詔勑宮自整頓宫對曰夷狄眩名非¶
識實也聞臣虚稱故欲見臣臣醜陋&KR0230;見臣必生輕¶
賤臣不如選長大有威容者示之時以大鴻臚魏&KR0063;¶
示之夏曰月戊子大赦天下閏月甲午行幸南陽祠¶
<pb:KR2b0004_SBCK_010-3b>¶
章陵祭於舊宅作雅樂奏鹿鳴天子親御塤箎以娛¶
嘉賔¶
十一年春正月沛王楚王濟南王東平王淮陽王中¶
山王郎邪王東海王來朝¶
十二年春正月置永昌郡夏五月丙辰賜天下男子¶
爵人二級三老孝悌力田人三級鰥寡&KR0012;獨不能自¶
存者粟人二斛上以天下無事俗頗奢靡乃詔有司¶
甲舊章整車服乙亥司空伏恭以老病罷大司農牟¶
融爲司空是時天子勤於萬機公卿數朝㑹輒延坐¶
論政事融明經術善論議朝廷皆服其能天子數嗟¶
嘆以爲良宰相融字子夏北海安丘人也少以名德¶
<pb:KR2b0004_SBCK_010-4a>¶
稱舉茂才爲豐令治有異迹司徒范逡薦融忠正公¶
方經行純備宜在本朝并上其治狀由是徴入爲司¶
隷校尉多所舉正百僚敬憚之數年擢遷大鴻臚大¶
司農¶
十三年春二月上耕于藉田賜觀者食有一諸生&KR0041;¶
首而言曰善哉太公之遇文王也上使人報之曰生¶
非太公予亦非文王夏四月辛巳幸榮陽廵河渠作¶
水門遂至太行幸上黨冬十月甲辰晦日有蝕之詔¶
有司陳便宜靡有所諱刺史太守詳理&KR0072;獄有䘏鰥¶
寡勉思所蒞焉十二月楚王英謀反初郭后生東海¶
恭王疆沛獻王輔濟南王安康阜陵質王延中山簡¶
<pb:KR2b0004_SBCK_010-4b>¶
王焉隂后生明帝東平獻王蒼臨淮王衡廣陵思王¶
荆琅邪孝王京許&KR0078;生楚王英號楚太后世祖無寵¶
英最小自帝爲太子時英獨歸附上上特親愛之數¶
加賞賜英好遊俠交通賔客晚節喜黃老修浮屠祠¶
八年上臨辟雍禮畢詔天下死罪得以縑贖英遣郎¶
中令&KR0855;彭城曰臣託在藩蔽無以率先天下過惡素¶
積喜聞大恩謹上黃縑二十五匹白䊵五匹以贖其¶
愆楚相以聞詔曰楚王誦黃老之㣲言尚浮屠之仁¶
祠㓗齊三月與神爲誓有何嫌懼而贖其罪因還其¶
贖男子燕廣告英與顔忠王平等造圖書謀反有司¶
奏英大逆不道請誅上以至親不忍徙丹陽涇縣湯¶
<pb:KR2b0004_SBCK_010-5a>¶
沐邑五百戸英男子爲公侯王者食邑如故楚太后¶
留楚宫婢才人鼓吹從英者無限皆乘輜軿帶持兵¶
弩行道射獵極意歡娛遣大鴻臚持節護送英丹陽¶
浮屠者佛也西域天竺有佛道焉佛者漢言覺將悟¶
羣生也其教以修善慈心爲主不殺生專務清淨其¶
精者號爲沙門沙門者漢言息心蓋息意去欲而歸¶
於無爲也又以爲人死精神不滅隨復受形生時所¶
行善惡皆有報應故所貴行善修道以錬精神而不¶
巳以至無爲而得爲佛也佛身長一丈六尺黃金項¶
中佩日月光變化無方無所不入故能化通萬物而¶
大濟羣生初帝夢見金人長大項有日月光以問羣¶
<pb:KR2b0004_SBCK_010-5b>¶
臣或曰西方有神其名曰佛其形長大而問其道術¶
遂於中國而圖其形像焉有經數千萬以虚無爲宗¶
苞羅精麤無所不統善爲宏闊勝大之言所求在一¶
體之内而所明在視聽之外世俗之人以爲虚誕然¶
歸於玄㣲深逺難得而測故王公大人觀死生報應¶
之際莫不矍然自失是歳匈奴頻犯塞中郎耿秉上¶
書曰中國虚費邊陲不寧其患專在匈奴以戰去戰¶
可也故君不可以怒而興師將不可以愠而合戰鼓¶
之以仁義爲國之寳矣天子内有圖匈奴志隂納秉¶
言乃召入見使具陳其狀上善其言以爲可任將帥¶
拜謁者僕射毎公卿論邊事秉輒預其議頃之太僕¶
<pb:KR2b0004_SBCK_010-6a>¶
祭彤虎賁中郎將馬庚顯親侯竇固下博侯劉張好¶
畤侯耿忠等俱見議兵事秉以爲孝武時始事匈奴¶
匈奴援引&KR0211;之&KR0011;幷左袵之屬故不可得而制也漢¶
旣得河西四郡及居延朔方徙民以充之根㨿未堅¶
匈奴猶出爲冦其後羌胡分離四郡堅固居延朔方¶
不可傾拔虜遂失其肥饒畜兵之地惟有西域俄復¶
内屬呼韓邪單于請&KR0323;塞是故其&KR0020;易乘也今有南¶
單于形&KR0020;相似然西域尚未内屬北虜未有舋作臣¶
愚以爲當先擊白山得伊吾破車師通使烏孫諸國¶
以斷其右臂未可先擊匈奴也伊吾亦有匈奴南呼¶
&KR0283;一部破此復爲折其左角觀徃者漢兵出匈奴輒¶
<pb:KR2b0004_SBCK_010-6b>¶
爲亂五單于爭來必不以五將出之故也今可先擊¶
白山以觀其變擊匈奴未晚也上善秉言議者或以¶
爲今兵出白山匈奴必并兵相助又當分其東以離¶
衆與秉計異上更然之¶
十四年夏四月故楚王英自殺以諸侯禮葬之上遣¶
中黃門視英妻子慰勞楚太后悉釋諸與英謀者而¶
封燕廣爲折姦侯初英獄起内及京師諸侯外連州¶
郡豪傑坐死及徙者以千數而繫獄者尚數千人顔¶
忠王平辭及隧郷侯耿建朗陵侯臧信灌澤侯劉鯉¶
曲成侯竇建御史寒朗治其獄奏建等未嘗與忠相¶
見詰驗無實爲平所枉疑下無辜者衆上曰建等未¶
<pb:KR2b0004_SBCK_010-7a>¶
嘗見平忠何故引之朗曰所犯不道冀引建等以自¶
明上曰若四侯無事何不出之而輕繫邪朗曰考之¶
無事恐海内發其姦者故未奏之上怒曰吏持兩端¶
巧爲其辭將下捶之朗曰願一言而死上曰誰共作¶
章朗曰臣獨作之上曰何以不與三府議朗曰臣自¶
知當族滅不敢多汙良善上曰何故族滅朗曰臣考¶
事一年不能窮盡姦狀不爲罪人訟自知無狀雖族¶
滅不恨夫䧟人死地復無憂責是以考一連十考十¶
連百公卿毎朝陛下問得失皆言天下之惡禍及九¶
族陛下大恩裁止於身天下幸甚歸舎皆仰屋竊嘆¶
雖口不言&KR0204;揮可知皆謂多&KR0072;獄莫敢言者今建等¶
<pb:KR2b0004_SBCK_010-7b>¶
無驗而陛下殺之誠願留神省察得其情實使刑者¶
不怨死者不恨故臣冒死懇言誠不敢爲私上深納¶
朗言自幸洛陽寺出者千餘人天下即大雨是時楚¶
獄繫者數千人天子盛怒吏治之急自誣死者甚衆¶
於是有司舉能治劇者以&KR0061;安爲楚郡太守安之郡¶
不入府舎遥至獄所案驗無實者條上出之府丞&KR0122;¶
吏皆叩頭爭之曰不可安曰如有不合太守當坐之¶
不以相及也遂别具奏㑹帝感悟即報許得出四百¶
餘家頃之徴入爲河南尹召入見上問以考楚事名¶
簿甚備安具奏對無所遺失上以爲能也問安本自¶
何爲官對曰臣本諸生上曰以尹故　吏也何意諸¶
<pb:KR2b0004_SBCK_010-8a>¶
生邪安爲河南尹十年號爲嚴明然未嘗加罪鞫人¶
常稱曰凡士學問上欲望宰相下則牧守錮人於聖¶
代尹所不爲也其下聞之皆自激厲名重朝廷安字¶
邵公汝南宛人嚴重有威州里敬之爲縣功曹奉檄¶
從事從事因安致書於令安曰公事邪則有郵驛今¶
因功曹是有私也辭不肯受從事瞿然而止舉孝廉¶
爲郎謁者隂平長任城令所在吏民畏而愛之夏五¶
月封故廣陵王荆子六人爲列侯詔曰執金吾魴侍¶
衛歷年數進忠言其還爵土封爲楊邑侯封竇融孫¶
嘉爲安豐侯¶
十五年春二月庚子令天下亡命贖各有差行幸彭¶
<pb:KR2b0004_SBCK_010-8b>¶
城止楚王舘悲慟左右百官凄然三月行幸琅邪及¶
魯祠孔子及七十二弟子幸東平定陶祠定陶恭王¶
夏四月封皇子暢爲汝南王建爲千乘王羡爲陳留¶
王&KR0283;爲下邳王昞爲常山王長爲濟隂王徙重喜王¶
黨爲樂城王賜天下男子爵人三級民酺五日上使¶
越&KR0016;校尉&KR0074;郁郎中張酺授太子經二人朝夕侍講¶
勸以經學是時太子家頗爲奢侈酺毎正諫甚見嚴¶
憚㑹平陽公主薨太子同生也哀戚過禮酺以爲太¶
子舉措冝動合禮度因是上䟽曰臣伏見皇太子仁¶
厚寛明發言高逺卓然絶異非人所能及也今平陽¶
公主薨悲哀發中形體骨立恩愛惻隱世希似是見¶
<pb:KR2b0004_SBCK_010-9a>¶
臣愚淺不識大體以爲宜選名儒高行以充師傅問¶
訊起居之日太傅時賜讌所以宣德音以成聖德也¶
侍中丁鴻仁而有讓逹於從政謁者費惲資性敦篤¶
遵令法度如並侍左右必能發起㣲意增廣徽猷者¶
也乙巳大赦天下冬十一月乙&KR0407;太白入于月其占¶
曰大將戮死不出三年人主崩本志稱昔庖犧氏之¶
王天下仰則觀&KR0090;於天俯則觀法於地然則天地設¶
位而星辰運度備矣易曰天垂&KR0090;聖人則之星官之¶
書始自黃帝至高陽氏使南正重司天北正&KR0058;司地¶
唐虞之時則伏犧氏掌焉夏有昆吾殷有巫咸周有¶
史佚皆職典預覩成敗以佐時政者也秦燔詩書愚¶
<pb:KR2b0004_SBCK_010-9b>¶
百姓六經典籍殘爲&KR0069;&KR1427;星官之書全而不毁漢興¶
司馬談父子以世家重&KR0058;氏之後著天官書班固序¶
漢書又有天文志乙巳大赦天下匈奴㓂河西¶
十六年春天子遂前議遣奉車都尉竇固駙馬都尉¶
耿秉太僕祭&KR0686;渡遼將軍吳常各將萬&KR0016;擊匈奴出¶
燉煌崙塞擊南呼&KR0283;王出塞千五百里到蒲&KR0011;海破¶
白山走呼&KR0283;王斬首十餘級秉出張掖居延塞擊匈¶
林王到沐樓山度莫六百里餘絶無水草得生口辭¶
云匈林王轉北逐水草秉欲將輕&KR0016;追之都尉秦彭¶
止之而還&KR0686;嘗與南單于左賢王信出朔方鬲闕塞¶
擊温禹犢王於涿邪山出塞九百餘里見小山爲信¶
<pb:KR2b0004_SBCK_010-10a>¶
所誤云是涿邪王山無所得而還是時秉燭有功吳¶
嘗&KR1328;罪&KR0686;下獄免&KR0686;性剛嚴行道不與信相得故爲¶
信所誤&KR0686;自恨無功出獄數日歐血死勑其子曰吾¶
奉使不稱㣲功不立身死慙恨義不可以受賞賜汝¶
等齎兵馬&KR0855;邊乞効死前行以副吾心其子逢上䟽¶
陳&KR0686;遺言上方任&KR0686;聞之嗟歎者良久子參從擊車¶
師有功遷遼東太守烏九鮮卑追思&KR0686;不巳毎朝京¶
師輒過拜&KR0686;塜仰天號泣&KR0686;字次孫潁陽人少&KR0012;值¶
更始之際天下大亂盗賊縱橫野無煙火而&KR0686;常在¶
墓側盡其哀心賊毎過見其號泣不畏死亡皆不犯¶
也後隨從兄遵從世祖世祖以彤爲黃門郎常宿衛¶
<pb:KR2b0004_SBCK_010-10b>¶
左右及遵薨無子追傷之以&KR0686;爲偃師長令附近遵¶
墓四時祀之遷襄賁令皆有名迹詔書勉勵增秩一¶
等賜縑百匹及在遼東著績北邊&KR0686;氣勇過人開&KR0211;¶
三百斤多恩信善權略士卒爭爲効力永平初胡夷¶
内附野無風塵乃悉罷邊兵而徴&KR0686;爲太僕卿彤在¶
遼東十餘年無十金之資天下知其清拜日賜錢百¶
萬馬三匹衣被刀劒下至居家器物無不備焉毎見¶
上輒嗟歎以爲可屬以重任嘗謂左右曰太僕吾之¶
禦侮者也竇固之破白山遣從事郭恂假司馬班超¶
使西域超到鄯善鄯善王廣事超禮敬甚備一旦忽¶
踈超謂官屬曰寧覺廣禮意益不如前日乎官屬曰¶
<pb:KR2b0004_SBCK_010-11a>¶
胡人不能久變無他故超曰明者觀於未萌况兆巳¶
見此必有北虜使來故令其疑耳乃召侍胡逆問曰¶
匈奴使到日何故不白侍胡怖恐曰到巳三日去此¶
三十里超使閉侍胡悉㑹所將吏士三十六人大飲¶
之酒酣超激怒之曰卿曹與我俱在絶域欲成大功¶
以求富貴今虜使到&KR0138;數日而廣禮意即廢如令鄯¶
善收吾屬送匈奴骸骨棄&KR0162;爲&KR0600;狼食爲之柰何官¶
屬咸曰今旣在危亡之地死生從司馬超復曰丈夫¶
不入虎穴不得虎子寧我圖人不爲人所圖當今之¶
計獨有夜圍虜使放火攻之使不知我多少震驚可¶
盡彌也滅此虜則鄯善破膽功成事立矣不然盡爲¶
<pb:KR2b0004_SBCK_010-11b>¶
所擒悔將何及皆曰當與從事議之超怒曰從事文¶
墨吏聞此必恐而謀泄謀泄爲鄯善所吞死而無益¶
非壯士也衆曰善超夜將吏士奔之令十人持鼓餘¶
皆兵弩乃順風縱火擊鼓大呼虜驚走超手殺三人¶
吏士斬首數十級餘悉燒死明日具告恂恂大驚又¶
内恐超獨擅其功超曰本與&KR0122;俱受任此一家事&KR0122;¶
雖不行超何心獨擅之大小當共其禍福恂喜超乃¶
召鄯善王廣示以虜使首舉國怖慄超告以漢家威¶
德自今巳後勿復與北虜通廣叩頭樂屬漢無二心¶
超還入塞奉虜使首&KR0855;固固具上超前後功詔以超¶
爲司馬賜布二百匹遣超使于窴國欲增益其吏士¶
<pb:KR2b0004_SBCK_010-12a>¶
超自請願但將所從三十六人超曰于窴大國且逺¶
今欲出萬死立尺寸之功雖將數百人徃無益於強¶
如有不虞多益爲累耳遂出塞是時于窴王廣德新¶
破車師生得其王匈奴遣節使&KR0101;護其國超至于窴¶
于窴俗信巫疑事輒巫决之超到數日廣德以匈奴¶
使在其國禮意不備未有定心㑹巫言神怒何故向¶
漢屬匈奴者言漢使有馬急取以祠神神怒乃解廣¶
德遣國相私來比白超願請馬以祠神超曰馬可得¶
令巫自來受之有頃巫到超叱吏執之遂斷巫頭收¶
私來比鞭笞數百遣持巫頭徃責讓廣德廣德聞超¶
前於鄯善誅虜使納其貢恐怖遂舉兵攻殺匈奴使¶
<pb:KR2b0004_SBCK_010-12b>¶
五十餘人降超超重賜王以鎭撫之因留于窴竟冬¶
先是&KR0027;兹王建爲匈奴所立&KR0029;其威功破踈勒殺其¶
王忠誅貴臣因立左&KR0049;兜題所爲踈勒超令廣德發¶
專驛自到踈勒去兜題所治盤囊城九十里遣吏陳¶
憲等徃降之勑兜題本非踈勒種人如不降便刼之¶
憲旣見兜題無降意又輕其單弱無備憲遂前刼縛¶
兠題左右皆驚走留二人守之憲馳白超超即徃悉¶
召踈勒&KR0122;吏告以&KR0027;兹爲匈奴擊踈勒盡殺汝貴人¶
而立兠題兠題非汝本種今漢使來欲立故王種爲¶
汝降害無得恐怖衆皆喜超亦求索故王近屬得兄¶
榆勒立之更名忠國中大恱超問忠及官屬當殺兠¶
<pb:KR2b0004_SBCK_010-13a>¶
題邪生遣之邪咸曰當殺之超曰殺之無益於事當¶
令&KR0027;兹知漢威德遂解遣之踈勒由是與&KR0027;兹結怨¶
專心向漢起守盤彚城忠據踈勒城超字仲升彪之¶
少子也俶儻不修小節而内行甚謹家貧嘗傭寫書¶
投筆而嘆曰丈夫當爲&KR0019;介子張博望立功絶域以¶
取封侯耳安能久執刀筆乎坐者&KR0015;之曰超小子安¶
知壯士之志哉行遇相者謂超曰君布衣諸生耳而¶
相法當封侯萬里之外超問其故相者曰君鷰頷虎¶
頸飛而食肉以此知之秋七月淮南王延謀反徙爲¶
阜陵王食二縣九月丁卯令罪死囚徒非大逆無道¶
減死一等徙戎邊北海王睦薨謚曰敬王睦少好學¶
<pb:KR2b0004_SBCK_010-13b>¶
世祖器之上爲太子時數侍讌㑹入則談論接席出¶
則遊觀同輿甚見親禮是時法網尚踈諸國得通賔¶
客睦不逺千里交結知識宿德名儒莫不造其門睦¶
虚巳折節以禮接之由是名聲藉甚自爲王後法禁¶
益峻睦乃謝絶賔客放心音樂歲終遣使朝京師睦¶
召使者問曰朝廷設問寡人大夫何辭以對使者曰¶
大王忠孝慈仁敬賢樂士臣雖螻螘敢不實對王曰¶
吁危我哉是乃&KR0012;㓜時進趨之行也大夫其對以&KR0012;¶
寵爵以來志意衰墮聲色是娛犬馬是好使者受命¶
而行其抑絶名迹深識機㣲如此睦父靖王興薨悉¶
推財産與諸弟雖車服珍寳皆不以介意有要然隨¶
<pb:KR2b0004_SBCK_010-14a>¶
金帛贖之能屬文善史書作春秋指義終始論及賦¶
頌數十篇病臨困帝以驛馬詔睦爲草書尺牘十首¶
十七年秋八月丙寅詔宥武威張掖酒泉燉煌囚繫¶
交趾以下冬十月竇固耿秉將萬餘&KR0016;師擊車師王¶
請降於是固奏置西域都護戊巳校尉陳穆爲都護¶
耿恭爲戊巳校尉關寵爲戊巳校尉恭屯金蒲城寵¶
屯折中城相去千餘里恭乃移檄烏孫大昆彌宜喻¶
威德皆遣使獻馬求入侍天子恭字伯宗况之孫性¶
慷&KR0099;多大略好將帥之事¶
十八年春二月詔固等罷兵還京師三月北匈奴左¶
鹿蟸王將二萬&KR0016;率焉&KR0433;&KR0027;兹來車師王安得死焉¶
<pb:KR2b0004_SBCK_010-14b>¶
&KR0433;&KR0027;兹殺都護陳穆副校尉郭恂遂攻金蒲城耿恭¶
令軍士皆持滿勿得發告匈奴曰漢家神箭所中創¶
中皆沸於是乃&KR0036;弩皆應弦而倒虜中矢者創中沸¶
大驚曰漢神可畏遂皆遁去恭以踈勒傍有水去王¶
忠所據近引兵居之匈奴後來攻恭恭募先登士四¶
十人出城奔斬首數十級匈奴乃相與議曰前踈勒¶
王守此城攻不能下絶其澗水即降因絶澗水吏士¶
無飲窮困至祚馬糞汁飲之恭於是城中穿井十五¶
丈不得水吏士失色恭嘆曰昔蘇武困於北海猶能¶
奮節况恭擁兵近道而不&KR0041;祐哉聞貳師將軍抜佩¶
刀以刺山而飛泉湧出今漢神明豈有當窮者乎乃¶
<pb:KR2b0004_SBCK_010-15a>¶
整衣服向井再拜爲吏士禱水身自率士輓籠有頃¶
飛泉湧出大得水吏士驚喜皆稱萬歲於是將水以¶
示虜虜兵大驚而去丁亥令天下亡命者贖罪各有¶
荖夏四月賜天下男子爵人三級鰥寡&KR0012;獨不能自¶
存者粟人三斛秋八月壬子帝崩于東宫遺詔不起¶
寢廟藏主於世祖廟更衣臺是日太子即皇帝位年¶
十八壬戌葬孝明皇帝于顯節陵冬十月乙未大赦¶
天下賜男子爵人二級其爲人父後者及三老孝悌¶
力田人三級鰥寡&KR0012;獨貧不能自存者粟人三斛以¶
衛尉趙喜爲太傅司空牟融爲太尉録尚書事戊戌¶
蜀郡太守第五倫爲司空倫字伯魚京兆長陵人其¶
<pb:KR2b0004_SBCK_010-15b>¶
先齊諸田徙充園陵宗族多故以次第爲氏倫好黃¶
老以孝行稱王莽末天下兵起宗族及閭里聞倫勇¶
而有義爭徃附之倫相率厲堅壘壁銅馬赤眉數十¶
輩皆不能下時米石萬錢人相食倫獨收養&KR0012;子外¶
孫分糧共食死生相守郷里以此賢之太守鮮于褒¶
見而異之署倫爲吏後襃坐事徴把倫臂曰恨相知¶
晚㑹蓋延爲京兆尹事多犯法倫數諫爭不合遂沈¶
滯曹吏頃之鮮于襃左遷爲高唐令倫去吏荷檐徃¶
&KR0049;襃襃引倫升堂屬其妻子復歸縣爲嗇夫倫以久¶
官不逹乃將家屬客河東變易姓字自稱王伯春常¶
載塩徃來太原上黨毎所止客舎輒爲掃除而去道¶
<pb:KR2b0004_SBCK_010-16a>¶
上號曰道士久之鮮于襃爲謁者從車駕至長安時¶
閻興爲京兆尹襃言倫於興興聘求倫倫復出爲郡¶
吏倫毎讀詔書常嘆曰皆聖主也當何由得一見也¶
等軰&KR0015;之曰&KR0003;將尚不下安能動萬乘邪倫曰未遇¶
知巳道不同故耳舉孝廉除郎中補淮南王醫工長¶
隨王朝京師官屬得㑹見問世祖因問政事倫具言¶
治道所宜世祖大恱明日復召至日夕世祖謂倫曰¶
聞卿爲吏搒婦公不過從兄飯寧有之邪倫對曰臣¶
三娶妻皆無父臣遭饑饉米一石萬錢不敢妄過人¶
飯世祖曰爲市&KR0122;人有遺卿母一箇餅者卿從外來¶
見之奪母探口中餅出信有之乎倫曰實無此衆人¶
<pb:KR2b0004_SBCK_010-16b>¶
以臣愚蔽故爲生此語有詔拜倫爲扶夷長至&KR0080;遷¶
㑹稽太守爲政清淨不煩化行於民性節儉雖爲二¶
千石常衣布&KR0237;自斬馬草妻子自炊㑹稽俗信淫祀¶
皆以牛羊請禱是以財盡於&KR0017;神産盡於祭祀或家¶
貧不能以時禱祀至諱言牛不敢食其肉發病且死¶
先爲牛鳴其畏懼如此倫乃禁絶之&KR0122;吏皆請諫不¶
可倫曰夫建功立事在於爲政爲政當信經義經言¶
&KR0075;祀無福非其&KR0017;而祭之謟也今&KR0017;神而祭之有知¶
不妄飲食於民間使其無知又何能禍人遂移書屬¶
縣曉喻百姓民不得有出門之祀者案論之有屠牛¶
輒行罰民初恐怖頗揺動不安倫勑之逾急後遂斷¶
<pb:KR2b0004_SBCK_010-17a>¶
絶百姓遂以安業永平中坐事徴百姓老小闐府門¶
皆攀車啼呼朝發至日中才行五里倫乃止亭舎密¶
乘舩去吏民上書守闕千餘人是時上方案梁松事¶
多爲訟&KR0072;者上患之有詔公車諸爲梁氏及㑹稽太¶
守書皆勿受倫免歸田里躬耕以自給起家守宕渠¶
令遷蜀郡太守蜀地肥饒民多富實&KR0122;吏官屬皆鮮¶
車肥馬倫欲革化之乃舉貧而有志者多至九卿郡¶
守名爲知人上新即位倫以遠郡入爲三司舉清能¶
也初耿恭&KR0013;圍明帝怒甚將遣兵救之師未出而帝¶
崩匈奴聞中國有䘮遂復圍之糧盡乃煑弩筋食之¶
恭與士卒同厲以恩義皆無二心匈奴遣使謂恭曰¶
<pb:KR2b0004_SBCK_010-17b>¶
空於城中餓死爲何不早降降者封爲白屋侯妻以¶
子女恭手劒殺其使相拒數月使士消盡戊巳校尉¶
關寵上書求救事下公卿司空第伍倫以爲不可救¶
司空鮑昱以爲使人於死亡之地有急如棄之外示¶
弱戎夷内傷死難之臣此際若不救之後或邊上有¶
警陛下如何使人也又戊巳校尉&KR0138;十數人匈奴圍¶
之數十日不下是其弱效兵家先名後實可令燉煌¶
酒泉太守各將精&KR0016;多其幡幟倍道兼行以赴其急¶
匈奴疲困之兵必走征西將軍耿秉屯酒泉發燉煌¶
酒泉兵擊車師甲辰晦日有蝕之天子避正殿不聽¶
事詔曰朕以&KR0396;年奉承宗祖不能聿修洪業以致災¶
<pb:KR2b0004_SBCK_010-18a>¶
&KR0780;思惟厥咎在予一人又羣司百僚其勉修所職各¶
言其封事靡有所諱是歲兖豫徐州民被水旱災害¶
令勿收田租以見榖&KR0338;賜貧民焉¶
後漢孝明皇帝紀卷第十¶
<pb:KR2b0004_SBCK_010-18b>¶
<pb:KR2b0004_SBCK_010-18b>¶
