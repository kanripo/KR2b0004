# -*- mode: mandoku-view -*-
#+TITLE: 後漢紀
#+DATE: 2015-09-23 10:01:38
#+PROPERTY: LASTPB  <md:KR2b0004_SBCK_002-1a>
#+PROPERTY: JUAN 3


<md:KR2b0004_SBCK_003-1a>¶第三
¶
第

三¶
建武元年春正月鄧禹攻安邑王匡成丹劉均等合¶兵
十餘萬共擊禹禹與戰不利驍騎将軍樊崇臨陣¶死㑹
日暮兵疲韓歆及諸将見戰敗而敵盛皆諫禹¶欲夜去
禹不聴明旦癸亥匡等以六甲窮日不出禹¶得益治兵
<pb:KR2b0004_WYG_003-1b>
敕軍中曰匡等雖出無妄動令至營下乃¶擊匡等悉至
禹鼔而竝進大破之斬劉均河東太守¶楊寳遂定河東
禹承制拜軍祭酒李文為太守悉更¶置令鎮撫之王擊
銅馬於元氏使耿弇吳漢将精兵¶在前大破之追至順
水北漢兵乗勝薄之賊皆殊戰¶漢軍大壊王親揮刃以
禦賊未交鋒耿弇射之賊不<md:KR2b0004_SBCK_003-1b>¶得前㟁髙不得上王自投
馬下值突騎王豐豐以馬¶授王王撫豐肩曰幾為賊所
突馬武在後戰甚用力¶故賊不得進軍士奔散者先保
<pb:KR2b0004_WYG_003-2a>
范陽或言王已沒矣¶軍中恐懼不知所為吳漢曰王兄
子在南陽何憂有¶頃王至衆乃復振夜賊引去王進入
漁陽破之吳漢¶别追至右北平斬首三千餘級更始遣
廪丘王田立¶大司馬朱鮪白虎公陳僑将三十萬衆助
李軼守洛¶陽馮異與李軼書曰愚聞明鏡所以照形往
事所以¶知今也昔微子去殷而入周項伯叛楚而歸漢
周勃¶迎代王而黜少帝霍光尊孝宣而廢昌邑彼皆畏
天¶知命重祖宗而憂萬民覩存亡之符效見廢興之必<md:KR2b0004_SBCK_003-2a>¶
<pb:KR2b0004_WYG_003-2b>
然故能成功於一時垂業於萬世今長安壊亂赤睂¶在
郊王侯搆難大臣分離朝無紀綱而四方分崩異¶姓竝
起此劉氏之憂也故蕭王跋涉霜雪躬當矢石¶經營河
北英俊雲集百姓歸往豳岐見慕不足為喻¶今馬子張
皆復親幸爵位如此謝躬違戾伏辜如彼¶又明效也季
文誠能覺悟亟斷大計論功古人轉禍¶為福在此時矣
如猛将長驅嚴兵圍城雖有悔恨亦¶無及已矣初軼譛
殺伯昇欲降而不自安冀王開納¶之乃報異書曰軼本
<pb:KR2b0004_WYG_003-3a>
與蕭王首謀造漢約結死生不¶幸中道别離今軼守洛
陽将軍鎮孟津俱據機軸千¶載一㑹思成斷金唯有深
達蕭王冀得進愚策以得<md:KR2b0004_SBCK_003-2b>¶佐國安人異奏軼書王報異
曰季文多詐人不能得¶其要領今移其書告守尉當警
備之衆以軼擁大衆¶據名都欲有降意怪上露之也軼
書既布朱鮪得其¶書使人殺軼雒陽大衆乖離多出降
者蕭王之北朱¶鮪使蘇茂将三萬人渡河襲温鮪自將
數萬人攻平¶陰寇恂乃𤼵屬縣兵令與恂㑹温軍吏皆
<pb:KR2b0004_WYG_003-3b>
諫曰洛陽¶兵渡河前後不絶宜待衆兵畢至乃可擊之
恂曰温¶者郡之藩蔽如失温郡不可得守也遂馳赴之
明旦¶陳兵未合而馮異適至恂乃令士卒乗城鼓噪曰
公¶兵至茂陣動因奔擊大破之茂兵自投河死者過半¶
斬其副将賈彊遂乗勝渡河環洛陽城乃還自是洛<md:KR2b0004_SBCK_003-3a>¶陽
震恐城門晝閉初傳聞朱鮪破河内有頃恂檄至¶上大
喜曰吾知寇子翼可任也三月李松與赤眉戰¶於蓩鄉
松大敗李熊説公孫述曰山東饑饉人民相¶食百姓塗
<pb:KR2b0004_WYG_003-4a>
炭城邑丘墟今蜀土豐沃稼穡嘗熟果實¶所生不穀而
飽女工之業覆衣天下陸有器械之用¶水浮轉漕之便
北據漢中杜褒斜之險東守巴郡拒¶扞闗之口地方數
千里戰士百萬見利則出兵而略¶地無利則堅守而力
農東浮漢水以闚秦地南順江¶流以震荆揚所謂用天
因地成功之資也今君王之¶聲聞於天下號位不定志
士狐疑宜即大位使逺人¶有知述然其言有龍出府殿
中夜有光述以為符瑞<md:KR2b0004_SBCK_003-3b>¶夏四月公孫述自立為天子廣
<pb:KR2b0004_WYG_003-4b>
漢人李業字巨卿嘗¶為郎王莽居攝謝病去不應辟召
隠迹山谷述素聞¶業名欲以為博士因辭病起述羞
不致業乃遣大¶鴻臚尹融奉詔持鴆曰業起則授大位
不起則賜鴆¶融喻業曰今天下三分孰非孰是何為區
區身投不¶測之泉朝廷慕名徳於子厚矣宜上奉知已
下為妻¶子計之身名俱全不亦優乎今阻疑衆心凶禍
立加¶非計之得者也業乃歎曰危邦不入亂邦不居盖
為¶此也君子見危授命何可誘以髙位哉融見持心彌
<pb:KR2b0004_WYG_003-5a>
堅復曰宜呼室家計之業曰丈夫内斷於心乆矣何¶妻
子之為乎遂仰鴆而死<md:KR2b0004_SBCK_003-4a>¶袁宏曰夫名者心志之標牓也故行著一家一家稱¶焉
徳播一鄉一鄉舉焉故博愛之謂仁辨惑之謂智¶犯難
之謂勇因實立名未有殊其本者也太上遵理¶以修實
理著而名流其次存名以為已故立名而物¶懟最下託
名以勝物故名盛而害深故君子之人洗¶心行道唯恐
徳之不修義之不髙崇善非以求名而¶名彰於外去惡
<pb:KR2b0004_WYG_003-5b>
非以邀譽而譽宣於外夫然故名盛¶而人莫之害譽髙
而世莫之争末世凌遲大路巇險¶雖持誡行已不求聞
達而讒勝道消民怨其上懼令¶名之格物或伐賢以示
威假仁義以濟欲或禮賢以¶自重於是有顛沛而不得
其死屈辱而不獲其所此<md:KR2b0004_SBCK_003-4b>¶又賢人君子所宜深識逺鑒
退藏於密者也易曰无¶咎无譽衰世之道也若夫潔已
而不汙其操守善而¶不遷其業存亡若一滅身不悔者
此亦貞操之士也¶嗚呼大道之行萬物與聖賢並通及
<pb:KR2b0004_WYG_003-6a>
其衰也君子不¶得其死哀哉更始諸将懼赤睂至申屠
建等御史大¶夫隗囂共勸更始讓帝位更始不應建等
謀劫更始¶未行其計侍中劉能卿知其謀告之更始召
申屠建¶斬之張卬廖湛胡殷於是自為王勒兵燒宫門
隗囂¶将賔客奔天水更始與三王戰宫中不勝将妻子
車¶騎百餘人東至新豐從大司馬趙萌萌以為王匡陳¶
牧成丹皆與三王有謀可收斬之更始乃召陳牧成<md:KR2b0004_SBCK_003-5a>¶丹
即斬之王匡不應召因并将牧丹兵歸長安從三¶王於
<pb:KR2b0004_WYG_003-6b>
太子宫趙萌李松亦将其衆從更始於太倉中¶五月蕭
王自漁陽過范陽命收葬士卒死者至中山¶羣臣上尊
號曰大王初征昆陽則王莽敗亡後服邯¶鄲則北州平
定此豈人力哉三分天下而有其二跨¶州據土帶甲百
萬武功論之無所與争文徳論之無¶所與讓宜正號位
為社稷計王不聴諸将固請王曰¶寇賊未平四面受敵
何遽欲正位號乎諸将出耿純¶進曰天下士大夫捐親
戚棄土壤從大王於矢石之¶間者其計固望攀龍鱗附
<pb:KR2b0004_WYG_003-7a>
鳯翼以成其志耳今功業¶已定天時人事已可知矣而
大王留時逆衆不正位<md:KR2b0004_SBCK_003-5b>¶號純恐士大夫望絶計窮則有
去歸之思無從大王¶也王感其言召馮異問以羣臣之
議異至曰三王背¶叛更始敗亡天下無主宗廟之憂在
於大王宜從衆¶議上以安社稷下以濟百姓王曰我昨
夢乗赤龍上¶天覺悟心中悸動此何祥也異再拜賀曰
此天帝命¶𤼵於精神心中悸動大王重慎之至也㑹諸
生彊華¶自長安奉赤伏符詣鄗羣臣復請曰受命之符
<pb:KR2b0004_WYG_003-7b>
人應¶為大今萬里合信周之白魚焉足比乎符瑞昭晳
宜¶答天神以光上帝六月己未即皇帝位於鄗改年為¶
建武元年大赦天下改鄗為髙邑¶
袁宏曰夫天生蒸民而樹之君所以司牧羣黎而為<md:KR2b0004_SBCK_003-6a>¶謀
主故權其所重而明之則帝王之略也因其所𢎞¶而申
之則風化之本也夫以天下之大羣生之衆舉¶一賢而
加於民上豈以資其私寵養其厚大将開物¶成務正其
性命經綸㑹通濟其所欲故立君之道有¶仁有義夫崇
<pb:KR2b0004_WYG_003-8a>
長推仁自然之理也好治惡亂萬物之¶心也推仁則道
足者宜君惡亂則兼濟者必王故上¶古之世民心純朴
唯賢是授揖讓而治此盖本乎天¶理君以徳建者也夫
愛敬忠信出乎情性者也故因¶其愛敬則親疎尊卑之
義彰焉因其忠信而存本懐¶舊之節著焉有尊有親則
名器重矣有本有舊則風¶教固矣是以中古之世繼體
相承服膺名教而人心<md:KR2b0004_SBCK_003-6b>¶不二此又因於物性君以義立
者也然則立君之道¶唯徳與義一民之心莫大於斯先
<pb:KR2b0004_WYG_003-8b>
王所以維持天下¶同民之極陳之千載不易之道昔周
秦之末四海鼎¶沸義心絶於姬氏干戈加於嬴族天下
無君六合無¶主将求一時之傑以成撥亂之功必推百
姓所與以¶執萬乗之柄雖名如義帝彊若西楚焉得擬
議斯事¶乎由是觀之則髙祖之有天下以徳而建矣逮
於成¶哀之間國嗣三絶王莽乗權竊有神器然繼體之
政¶未為失民劉氏徳澤實繫物心故立其寝廟百姓覩¶
而懐舊正其衣冠父老見而垂泣其感徳存念如此¶之
<pb:KR2b0004_WYG_003-9a>
深也如彼王郎盧芳臧獲之儔耳一假名號百姓<md:KR2b0004_SBCK_003-7a>¶為之
雲集而況劉氏之胄乎于斯時也君以義立然¶則更始
之起乗義而動號令稟乎一人爵命班乎天¶下及定咸
陽而臨四海清舊宫而饗宗廟成為君矣¶世祖經略受
節而出奉辭征伐臣道足矣然則三王¶作亂勤王之師
不至長安猶存建武之號已立雖南¶面而有天下以為
道未盡也初赤睂二道入闗至𢎞¶農復大合分其衆萬
人為一營軍中嘗有齊巫祠城¶陽景王巫言景王大怒
<pb:KR2b0004_WYG_003-9b>
當為縣官則可何故為盜賊¶有笑巫者輒病方望弟陽
怨更始殺其兄乃説樊崇¶等曰更始荒亂政令不行将
軍擁百萬之衆西向帝¶城而無稱號且為羣賊不可以
乆不如挾宗室以行<md:KR2b0004_SBCK_003-7b>¶誅伐不敢不服崇等然之又迫於
巫言乃求景王後¶得七十餘人唯盆子最親是月赤睂
立盆子為天子¶盆子年十五被髮徒跣見衆人拜恐怖
欲啼崇等自¶相署置崇本先起有勇力方略自徐宣等
皆宗之然¶不能書徐宣故獄吏通易經於是推宣為丞
<pb:KR2b0004_WYG_003-10a>
相崇為¶御史大夫盆子者故式侯萌子王莽時廢為家
人更¶始過式略盆子與二兄恭茂俱在軍中更始之詣
洛¶陽恭隨見南宫恭前頓首曰故式侯世子大漢復興¶
聖主在堂不勝歡喜願上夀有詔引上殿稱夀曰九¶族
既睦平章百姓更始悦之即封為式侯恭通尚書¶以明
經幸數言事擢為侍中從更始入闗茂與盆子<md:KR2b0004_SBCK_003-8a>¶留赤睂
中嘗為劉俠卿牧牛盆子既立猶朝夕拜俠¶卿俠卿為
之跪後祠景王於郭北使盆子乗鮮車大¶馬草中牧皃
<pb:KR2b0004_WYG_003-10b>
皆隨車觀曰盆子在是中至祠所盆子¶拜崇等皆為之
拜祠罷復歸俠卿所時欲出從牧兒¶戲俠卿怒乃止崇等
亦不復候視也秋七月辛未前将¶軍鄧禹為大司徒封
鄼侯野王令王梁為大司空封¶武彊侯初赤伏符曰王
良徙衛作𤣥武上以野王衛¶主也𤣥武水神也大司空
水土之官也乃以梁為大¶司空又以䜟言以平狄将軍
孫臧行大司馬事衆大¶不悦僉曰吳漢景丹應為大司
馬上曰景将軍舊将¶是其人也然吳将軍有建䇿之謀
<pb:KR2b0004_WYG_003-11a>
又誅苗曾收謝躬<md:KR2b0004_SBCK_003-8b>¶其功大於是以吳漢為大司馬封武
陽侯景丹為驃¶騎大将軍¶
袁宏曰夫天地之性非一物也致物之方非一道也¶是
以聖人仰觀俯察而備其法象所以開物成務以¶通天
下之志故有神道焉有人道焉微顯闡幽逺而¶必著聰
明正直遂知来物神之所為也智以周變仁¶以博施理
財正辭禁民為非人之所為也故将有疑¶事或言乎逺
必神而明之以一物心此應變適㑹用¶之神道者也辯
<pb:KR2b0004_WYG_003-11b>
物設位官方授能三五以盡其性黜¶陟以昭其功此經
綸治體用之人道者也故求之神¶物則蓍策存焉取之
人事則考試陳焉是善為治者<md:KR2b0004_SBCK_003-9a>¶必體物宜參而用之所
以作而無過各得其方矣若¶夫䜟記不經之言竒怪妄
異之事非聖人之道世祖¶中興王道草昧格天之功實
賴台輔不慎選賢而信¶䜟記之言拔王梁於司空委孫
臧於上将失其方矣¶茍失其方則任非其人所以衆心
不悦民有疑聴豈¶不宜乎梁實負罪不暇臧亦無所聞
<pb:KR2b0004_WYG_003-12a>
焉易曰鼎折足¶覆公餗此之謂也上璽書勞鄧禹曰将
軍與朕謨謀¶帷幄決勝千里孔子曰自吾有回門人益
親平定山¶西功效尤著爾作司空敬敷五教禹遂渡汾
陰入夏¶陽更始中郎将公乗歙将十萬衆拒禹於衙禹
擊破¶之時赤睂入闗三輔擾亂民無所歸聞禹至衙軍
兵<md:KR2b0004_SBCK_003-9b>¶整齊百姓喜悦相隨迎禹降者日以千數號百萬衆¶
禹時年二十四所止住車節勞来之白首耆老及諸將在車¶下
莫不感悦名震闗西八月壬子初祠社稷于懐是¶時上
<pb:KR2b0004_WYG_003-12b>
新即位軍食不足寇恂轉運不絶百官賴焉以¶給廩食
上數璽書勞怐茂陵人董崇説恂曰上新即¶位四方未
定而以此時據大郡内得人民外破蘇茂¶威震逺近此
讒人所因怨禍之時也昔蕭何守闗中¶悟鮑生之言而
髙祖悦今君所将皆宗族兄弟也無¶乃以前人為鏡戒
哉宜從功遂身退之計恂然其言¶稱病不親事自請從
上征上曰河内未可離也固請¶不聴恂乃遣兄子寇張
姊子谷崇願為前鋒上悦以<md:KR2b0004_SBCK_003-10a>¶為偏将軍廩丘王田立降
<pb:KR2b0004_WYG_003-13a>
趙萌李松攻三王三王敗¶走更始徙居長信宫三王降
赤睂别兵出戰李松拒¶之赤睂生得松時松弟汎為城
門校尉赤睂使人誘¶汎曰開城活汝兄汎遂開城門九
月赤睂入長安更¶始出渭濵式侯恭以盆子之立自繫
有司赤睂入吏¶民奔式侯從獄中出帶械見定陶王劉
祉解其械言¶帝在渭濵遂相隨見更始於舟中𢎞農太
守公乗歙¶謂京兆尹解惲曰送帝入𢎞農我自保之惲
曰長安¶已敗吏民不可信右輔都尉嚴本恐失更始為
<pb:KR2b0004_WYG_003-13b>
赤睂¶所誅即曰髙陵有精兵可往時虎牙将軍劉順定
陶¶王劉祉尚書任延君侍中劉恭步将更始至髙陵嚴<md:KR2b0004_SBCK_003-10b>¶本将軍兵城守外如宿衛内實圍之上聞更始失城¶守
未知所在詔封更始為淮陽王敢有害及妻子者¶罪大
逆其送詣吏者封列侯赤睂更始降者以為長¶沙王過
二十日者不受更始知為嚴本所守恐其自盡¶即遣劉恭
請降赤睂遣大司徒謝祿受之坐更始於庭¶下議殺之式
侯與謝祿共請不聴逐更始去式侯舉¶刃欲自刎崇等
<pb:KR2b0004_WYG_003-14a>
共止之乃舍更始封為畏威侯式侯¶復守崇求本約竞
封更始為長沙王常依謝祿式侯¶擁䕶之頗得與故人
賔客相見故人有欲盜更始去¶者事𤼵皆繫獄於是祿
閉更始自是式侯不得見也¶赤睂諸将日㑹争功各言
所欲封拔劍斫柱稍得王<md:KR2b0004_SBCK_003-11a>¶莽時中黄門數十人皆曉故
事頗得差整數日輒復¶亂初三輔畏赤睂兵彊又見更
始降諸縣營長皆遣¶使奉獻絡繹道路赤睂兵輒遮殺
取其物吏民由是¶皆城守上書封拜者不闗盆子盆子
<pb:KR2b0004_WYG_003-14b>
日夜號泣詣黄¶門中共臥起登諸臺榭諸黄門皆哀憐
之式侯知赤¶睂必敗自恐兄弟俱死即勸盆子歸璽綬
教習為辭¶讓語後崇等大㑹式侯先於衆中跪言諸君
共立恭¶弟為君徳誠深厚立且一年散亂益甚誠不足
以相¶成恐死而無益願得兄弟退為庶人宜更求賢聖
今¶有君而更求恐賢人不出不如空其位而博選賢聖¶
唯諸君省察崇等謝曰皆某等罪也盆子因下牀解<md:KR2b0004_SBCK_003-11b>¶璽
綬叩頭曰今設為縣官而為盜賊如故流聞四方¶莫不
<pb:KR2b0004_WYG_003-15a>
怨恨不復信向此皆非其人之所致也願乞骸¶骨以避
賢兄弟備行伍必欲殺盆子以塞事者無所¶離死誠冀
諸君相哀之耳因涕泣㱆欷崇等及郎吏¶數百人無不
感慟崇等下座頓首曰無状負陛下請¶自今已後相檢
敕不敢放縱因共扶盆子帶以璽綬¶盆子號泣不得自
已崇等既罷各閉門不出鹵掠三¶輔聞之翕然百姓争
入長安中市里且滿後二十餘¶日赤睂貪其財物因大
放兵虜掠因縱火燒宫室三¶王謂謝祿曰三輔營長多
<pb:KR2b0004_WYG_003-15b>
欲得更始者一朝失之必¶合兵攻赤睂不如殺之也於
是謝祿使兵殺更始式<md:KR2b0004_SBCK_003-12a>¶侯夜往葬之諸将勸鄧禹取長
安禹曰璽書每至輒¶曰無與窮赤睂争鋒今吾衆雖多
能戰者少前無可¶仰之積後無轉運之饒赤睂新拔長
安財賦日盛鋒¶鋭不可當也盜賊羣居無終日計財貨
雖多變故萬¶端非能堅守長安也上郡北地饒穀多畜
吾且休兵¶北道就糧養士觀其弊乃可圖也於是引軍
北行所¶至郡縣皆降頃之積弩将軍馮愔與車騎将軍
<pb:KR2b0004_WYG_003-16a>
宗歆¶在栒邑争權愔殺歆與禹相攻上聞之遣尚書宋
廣¶持節喻降馮愔及更始諸将王匡胡殷成丹等廣至¶
安邑盡誅之隗囂之奔天水復聚其衆自稱西州大¶将
軍長安既壊士人多奔隴西囂虚已接之以谷恭<md:KR2b0004_SBCK_003-12b>¶范逡
為師友趙秉鄭興為祭酒申屠剛杜林為治書¶王遵周
宗楊廣王元為将帥於是竇融始據河西融¶字周公右
扶風平陵人也融家貧少時為驃騎将軍¶王舜令史汎
愛好交游女弟為大司空王邑小婦出¶入貴戚結交豪
<pb:KR2b0004_WYG_003-16b>
傑以任俠為名然事母兄養弱弟内¶行修整漢兵起融
從王邑敗昆陽漢兵得新豐邑薦¶融可任用莽拜融為
波水将軍賜金千斤引兵新豐¶㑹三輔内潰融降大司
馬趙萌萌以融為校尉絶重¶之薦融於更始拜為鉅鹿
太守融見更始立東方擾¶攘融祖父為張掖太守從祖
父為䕶羌校尉從弟又¶嘗為武威太守累世在河西知
其土俗融心樂之獨<md:KR2b0004_SBCK_003-13a>¶謂兄弟曰天下安危未可知河西
人民殷實帶河為¶固張掖屬國精兵萬騎欲求為之且
<pb:KR2b0004_WYG_003-17a>
以避世一旦有¶緩急杜絶河津足以自守此真遺種處
也兄弟皆勸¶之融乃辭讓鉅鹿求張掖屬國都尉萌為
言竟得之¶融大喜遂将家屬而西撫養吏民結雄傑懐
集羌胡¶河西翕然而治是時酒泉太守梁統金城太守
厙鈞¶張掖都尉史苞酒泉都尉竺曾燉煌都尉辛彤皆
州¶郡英俊與融有舊更始欲敗融與統等議皆以為天¶
下擾亂未知所統河西斗絶在羌胡中不同心并力¶則
不能自守權均力齊又不相率當推一人為将軍¶共全
<pb:KR2b0004_WYG_003-17b>
五郡觀世變動皆曰善以梁統為太守先共推<md:KR2b0004_SBCK_003-13b>¶之統固
辭曰昔陳嬰不受王者以有老母今統内親¶老又徳能
鮮薄不足以當督帥也¶¶竇融典兵馬又家世為河西二
千石¶吏民所向即共推融行河西五郡大将軍事統字
仲寧安定烏氏人少治春秋好法律更始時為中郎将
安集涼州因為酒泉太守是時武¶威太守馬期張掖太
守任仲二人孤立無黨融等議¶定移書告喻之即時解
印綬避位於是梁統為武威¶太守史苞為張掖太守竺
<pb:KR2b0004_WYG_003-18a>
曽為酒泉太守辛彤為燉¶煌太守庫鈞為金城太守融居屬
領都尉如故置従事監察而太守¶各治其郡尊賢養士務欲得吏
民心修騎射明烽燧¶羌胡犯塞融躬自擊之諸郡相應
莫不富殖初更始<md:KR2b0004_SBCK_003-14a>¶遣将軍鮑永撫河東北及并州永好
文徳雖為将帥¶常儒服從事素重杜陵人馮衍以為謀
主同心戮力¶以奉更始上使諫議大夫儲伯持節徴永
時或傳更¶始猶存永奪伯節執而梏之遣使至長安知
更始審¶被害乃哭泣盡哀罷兵與衍幅巾詣上上問永
<pb:KR2b0004_WYG_003-18b>
衆所¶在永離席曰臣事更始不能令全豈可以衆獲貴
故¶悉罷之上不悦時魯郡多盜賊以永為魯郡太守降¶
者數千人唯彭豐虞休各将千人稱将軍不肯降永¶數
以恩禮曉喻之猶不移孔子闕里荆棘自除從講¶堂至
里門外永異之召府丞魯令告曰方今世道艱¶難而闕
里無故荆棘自除意者豈非夫子欲令太守<md:KR2b0004_SBCK_003-14b>¶行饗禮而
誅姦惡耶乃求民好學者修學校之禮召¶豐等觀禮豐
等持牛酒因謀欲害永永覺之手刃殺¶豐等擒破黨與
<pb:KR2b0004_WYG_003-19a>
封闗内侯於是馮衍未得官永謂之¶曰昔髙祖賞季布
之罪誅丁公之功今遭明主亦何¶憂哉衍曰人有挑其
鄰之妻者挑其長者長者罵之¶挑其少者少者報之俄
而其夫死而娶其長者或謂¶之曰非罵汝邪曰在人之
所即欲罵我在我之所即¶欲其罵人夫天命難知人道
易守守道之臣何患死¶乎頃之衍為曲陽令誅劇賊郭
勝等降五千餘人論¶功當封以讒不行甲申以故密令
卓茂為太傅封褒¶徳侯茂字子康南陽人温而寛雅恭
<pb:KR2b0004_WYG_003-19b>
而有禮其行已<md:KR2b0004_SBCK_003-15a>¶處物在於可否之間不求備於人鄉黨
老少雖行不¶逮茂皆受而容之常有認茂馬者茂問亡
馬幾時曰¶有日月矣茂解馬與之曰若非公馬幸即歸
我後馬¶主得馬詣門謝之茂以徳行舉為侍郎給事黄
門遷¶為密令其治視民如子舉善而教口無惡言民常
有¶言亭長受米肉者茂問之曰亭長從汝求之乎汝有¶
事囑之受取乎将平居以恩意遺之乎民曰往遺之¶而
受茂曰遺之而受何故言耶民曰聞君賢明使民¶不畏
<pb:KR2b0004_WYG_003-20a>
吏吏不敢取民不敢與茂曰汝為敝民矣凡人¶所以貴
於禽獸者以其仁愛相敬也鄰伍長老嵗時¶致禮人道
如此乃能勸愛即不如是側目相視怨憎<md:KR2b0004_SBCK_003-15b>¶忿怒所由生
也吏固不當乗威力彊請求耳誠能禁¶備盜賊制禦彊
暴使不相侵民有事争訟為正曲直¶此大功也嵗時修
禮敬往相見之不亦善乎民曰茍¶如是律何故禁之茂
曰律設大法禮順人情今我以¶禮教汝汝必無所怨以
律治汝汝無所措手足一門¶之内小者可論大者可殺
<pb:KR2b0004_WYG_003-20b>
也且歸念之民曰誠如君¶言也茂教民制法皆此類也
初茂到官吏民皆笑之¶鄰縣及府官以為下治河南太
守為置守令茂治自¶若數年教化大行路不拾遺天下
嘗蝗河南二十縣¶皆傷蝗獨不入密境是時王莽為安
漢公置大司農¶六部丞勸課農桑茂遷京部丞吏民老
小皆啼泣道<md:KR2b0004_SBCK_003-16a>¶路王莽居攝茂以病免常為郡門下掾不
肯為職吏¶更始立以茂為侍中從至長安知更始政亂
以老乞¶骸至是年七十餘矣
<pb:KR2b0004_WYG_003-21a>
袁宏曰夫帝王之道莫大於舉賢舉賢之義各有其¶方
夫班爵以功歴試而進經常之道也若大徳竒才¶可以
光昭王道𢎞濟生民雖在泥塗超之可也傅巗¶磻溪之
濵頃居宰相之任自古之道也卓公之徳既¶已洽於民
聴光武此舉所以宜為君也吳漢率耿弇¶等十将軍圍
朱鮪於洛陽數月不下世祖以岑彭常¶隷於鮪也使彭
説之鮪在城上彭在城下相勞如平¶生彭因説鮪曰赤
睂已得長安更始為三王所反今<md:KR2b0004_SBCK_003-16b>¶公為誰守乎陛下受
<pb:KR2b0004_WYG_003-21b>
命平定燕趙盡有幽冀之地百¶姓歸心賢俊雲集誅討
羣賊所向破滅今北方清靜¶振大兵来攻洛陽正使公
有連城之守猶不足當今¶保一城欲何望乎鮪曰大司
徒被害時鮪與其謀誠¶自知罪深故不敢降世祖曰夫
建大事者不思小怨¶今降官爵可保況誅罰乎河水在
此吾不食言彭以¶告鮪辛夘鮪降以為平狄将軍扶溝
侯冬十月癸丒¶上都洛陽宫十一月蘇茂降既而奔劉
永永以為淮¶陽王十二月赤睂去長安西略郡縣
<pb:KR2b0004_WYG_003-22a>
　
　
　
　
　
　
　
　
<pb:KR2b0004_WYG_003-22b>
　
　
　
　
　
　
　
　後漢紀卷三
