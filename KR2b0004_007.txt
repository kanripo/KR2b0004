# -*- mode: mandoku-view -*-
#+TITLE: 後漢紀
#+DATE: 2015-09-23 10:01:38
#+PROPERTY: LASTPB  <md:KR2b0004_SBCK_006-1b>
#+PROPERTY: JUAN 7


<md:KR2b0004_SBCK_007-1a>¶第七
¶
十三年春正月戊子詔曰往年敇郡國勿因計吏有¶所
進獻今故未止非徒勞役道途所過未免煩費已¶敕太
官勿復受其逺方食物乘輿口實可以薦宗廟¶者即如
舊制時有獻善馬日行千里寳劍直百金馬¶以駕鼓車
<pb:KR2b0004_WYG_006-1b>
劍以賜騎士上雅性不喜聽音樂手不持¶珠玉征伐常
乘革車用事而已及公孫述平傳送鼓¶師葆車然後乘
輿器服漸備物焉二月馬武軍下曲¶陽以備胡寇丁亥
太原王章為齊公魯王興為魯公¶五月殷紹嘉公為宋
公周承休公為衛公徙鄧禹為¶髙宻侯食四縣上以禹
功大封弟寛為明親侯禹以<md:KR2b0004_SBCK_007-1b>¶特進奉朝請¶
袁宏曰古之明君必降已虚求以近輔佐之臣所以¶寄
通羣方和睦天人古之賢臣必擇木棲集以佐髙¶世之
<pb:KR2b0004_WYG_006-2a>
主主務宣明不以道勝而不招臣務對&KR0993;不以¶時艱而
不進及其相遇若合符契功髙而尊禮其人¶師喪而不
咎其敗此三代君臣所以上下休嘉比徳¶天地末世推
移其道不純務已尚功釁自外入君臣¶之契多不全矣
唯燕昭樂毅終始如一風塗擬議古¶之流矣髙祖之興
蕭公之力也且暫亡若失左右手¶及天下已定無所用
之賴鮑生之説以濟其身狼顧¶塗跣卒入囹圄子房𤣥
算髙祖之蓍龜也始者相得<md:KR2b0004_SBCK_007-2a>¶非子房不謀也海内既安
<pb:KR2b0004_WYG_006-2b>
杜門不出假託神仙僅乃¶獲免光武之在河北未知身
首安寄也鄧生杖策深¶陳天人之㑹舉才任使開拓帝
王之略當此之時臣¶主歡然以千載俄頃也洎闗中一
敗終身不得列于¶三公俛首頓足與夫列侯齊伍嗚呼
彼諸君子皆嘗¶乘雲龍之㑹當帝者之心鞠躬謹宻猶
有若斯之難¶而況以勢相從不以義合者乎山桑侯王
常東光侯¶耿純薨是時有上書言宜令司𨽻校尉督察
三公司¶徒掾蒼梧陳元上䟽曰臣聞師臣者帝賔臣者
<pb:KR2b0004_WYG_006-3a>
王故¶武王以太公為師齊桓公以管夷吾為仲父古之
道¶也近魏文侯友田子諸侯不敢入其境髙皇帝令相<md:KR2b0004_SBCK_007-2b>¶國奏事不拜入殿不趨所以寵大臣也及新室王莽¶遭
漢中衰獨操國柄以偷天下足已自喻不信羣臣¶奪公
輔之任損宰相之威然不能禁天下之謀身為¶世戮故
人君患在自驕不患驕臣失在自任不在任¶人方今四
方未集百姓未一觀聽者注耳目之時也¶陛下宜修文
武之典襲祖宗之徳屈節待賢以示將¶來不宜有司察
<pb:KR2b0004_WYG_006-3b>
公輔之名也上善其言南陽太守杜¶詩上書曰臣聞唐
虞以股肱康而文王以多士寧是¶故詩稱濟濟書曰良
哉臣詩竊見故大司徒伏湛自¶行束脩無所毁玷篤信
好學守死善道經為人師行¶為儀表在平原吏民畏愛
遭世反覆城郭不傾秉節<md:KR2b0004_SBCK_007-3a>¶持重不可推移陛下深見臧
否顯以宰相㣲過斥退¶久而不用湛徳足以左右王室
名足以昭示逺人前¶者選擇諸侯以為公卿所以砥礪
藩屏勸進忠信湛¶宜任宰相輔佐之官夏詔徵湛既到
<pb:KR2b0004_WYG_006-4a>
即入見賞賜優¶渥將用之暴病薨賜秘器上親弔祠伏
氏世以經學¶清約相承東州號曰伏不鬬由家風化導
然也湛兄¶子恭明帝時為司空大司徒侯霸薨上傷惜
之親自¶臨弔詔曰惟霸積善之徳久而益彰清潔之操
白首¶彌厲漢之舊制丞相拜日封為列侯頃以軍旅暴
露¶功臣未受國邑縁忠臣之心不欲先饗其寵故未爵¶
命其追爵諡霸使襲其後於是封霸為則鄉侯諡曰<md:KR2b0004_SBCK_007-3b>¶哀
侯臨淮吏民聞霸薨莫不隕涕共為立祠四時祭¶之
<pb:KR2b0004_WYG_006-4b>
十四年春正月匈奴遣使來獻中郎將劉襄使匈奴¶夏
四月辛巳封孔子後孔志為褒城侯越巂人任貴¶遣使
降九月莎車王賢鄯善王心信遣使奉獻濟南太¶守王梁
薨初梁為河南尹穿渠引穀水以注洛陽城¶下渠成而
不流有司奏劾梁梁慚懼上書乞骸骨上¶乃徙梁為濟
南相更封阜城侯¶
十五年春二月大司馬吳漢將馬武等徙雁門代郡¶上
谷民遷中山以備胡寇於是馬武殺軍吏詔命武¶將妻
<pb:KR2b0004_WYG_006-5a>
子就侯國武自歸京師天子削武五百户更封<md:KR2b0004_SBCK_007-4a>¶為楊虚
侯武好酒敢直言時醉在上前面折同列言¶其短長無
所迴避上恣聴之上嘗與功臣宴飲歴問¶曰諸君不遭
際㑹與朕相遇能何為乎鄧禹對曰臣¶嘗學問可郡文
學上笑曰言何謙也卿鄧氏子志行¶修整可掾功&KR1311;各
以次對至武曰臣以武勇顯可為¶守尉督盜賊帝笑曰
且不為盜賊自致亭長斯可矣¶
袁宏曰夫夀夭窮達有生之分也得失悲欣萬物之¶情
<pb:KR2b0004_WYG_006-5b>
也故推分而觀帝王之與布衣竹栢之與朝菌焉¶足言
哉以情而談一顧之與蹔毁傾盖之與脫驂猶¶尚可為
歡戚而況大斯哉夫能與造化推移而不以¶哀樂為心
者達節之人也自斯以還屬於方域得之<md:KR2b0004_SBCK_007-4b>¶不能不欣喪
之不能不戚故原得失之大而天下所¶必同者莫尚於
通塞乎然才髙者宜通而懐寳以之¶陸沈徳薄者必卑
而鄙夫以之竊位是則通塞可得¶而遇否泰難得而期
也君子或因風雲之勢以建山¶岳之功乘日月之末光
<pb:KR2b0004_WYG_006-6a>
以成一簣之業雖著功美於¶當年猶欣一遇於千載若
夫版築漁釣織箔鼓刀韞¶櫝胷懐與之朽爛者焉可數
哉至如樂毅之遇於燕¶昭屈原之事於楚懐白起之用
於秦王范增之奉於¶項籍雖終同顛沛猶一申其志誠
未足以語夫通塞¶者乎若白首抱闗與轉死溝壑者何殊間
哉夫以鄧生之¶才㕘擬王佐之畧損翮弭鱗棲遲刀筆
之間豈以為<md:KR2b0004_SBCK_007-5a>¶謙勢誠然也及其遇雲雨騰龍津逺軼吳
漢之疇卒¶就成天之構馬武之徒亦與鸞鳳㕘飛由此
<pb:KR2b0004_WYG_006-6b>
觀之向¶之所謂通塞者豈不然乎初有司請封皇子天
子弗¶許也固請連年乃從之四月戊申封皇子輔為右馮
翊¶公英為楚公陽為東海公康為濟南公延為淮陽公¶
荆為山陽公衡為臨淮公焉為左馮翊公京為琅邪公¶是
日天子思李通之功乃封通少子雄為邵陵侯¶
袁宏曰書稱協和萬邦易曰萬國咸寧然則諸侯之¶治
建於上古未有知其所始者也嘗試言之曰夫百¶人聚
不亂則散以一人為主則斯治矣有主則治無¶主則亂
<pb:KR2b0004_WYG_006-7a>
故分而主之則諸侯之勢成矣總而君之則<md:KR2b0004_SBCK_007-5b>¶王者之權
定矣然分而主之必經綸而後寧總而君¶之必統體而
後安然則經綸之方在乎設官分職因¶萬物之所能統
體之道在乎至公無私與天下均其¶欲故帝王之作必
建萬國而樹親賢置百司而班羣¶才所以不私諸已共
饗天下分其力任以濟民事周¶禮天子之田方千里公
之田方五百里侯伯子男降¶殺之謂之五等雖富有天
下綜理不過王畿臨饗一¶國政刑不出封域故衆務簡
<pb:KR2b0004_WYG_006-7b>
而才有餘所任輕而事¶不滯諸侯朝聘所以述職納賦
盡其禮敬也天子巡¶狩所以觀察風教知其善惡也功
徳著於民者加地¶進律其有不善者則明九伐之制是
以世祿承襲之<md:KR2b0004_SBCK_007-6a>¶徒保其富厚而無茍且之慮修績述職
之疇務善其¶禮不為進取之計故信義著而道化成名
器固而風¶俗淳推之百世可久之道也爰自唐虞至于
三代文¶質相因損益有物諸侯之制存而不革長世育
民所¶由逺矣及王略不震諸侯違度官失其序民移其
<pb:KR2b0004_WYG_006-8a>
業¶然而衆國扶持大小相制雖彊毅之國不能擅一時¶
之勢豪傑之士無所騁嘯咤之心昔周室㣲弱政教¶陵
遲桓文翼戴二國是賴憂勤王室則諸侯慕而率¶從振
而驕之則九國叛而不至楚恃江漢秦據崤函¶心希九
鼎志存神器然畏廹宗姬忌憚齊晉厯載八¶百然後降
為庶人豈非列國扶䟽根深難拔已然之<md:KR2b0004_SBCK_007-6b>¶效哉戰國之
時志在兼并伐國而貪其民得邑而置¶其私而郡縣之
勢萌矣秦有天下覽周之弊毁廢五¶等因而用之傾天
<pb:KR2b0004_WYG_006-8b>
下之珍以奉一身之欲舉四海之¶務以闗一人之聴故
財有餘而天下分怨不理而四¶海叛髙祖既帝鑒秦之
失分裂膏腴封殖子弟至於¶將相功臣租稅而已郡縣
之官即而弗改夫畫土分¶民止於親戚班爵施勞不逮
功賢猶賴宗室之固以¶折諸吕之難況萬國親賢兼樹
者哉文帝時賈誼言¶曰夫欲天下之安莫若衆建諸侯
而少其力使海内¶之勢若身之使臂臂之使指則諸國
之君莫有異心¶輻湊並進而歸命天子矣文帝不從卒
<pb:KR2b0004_WYG_006-9a>
有吳楚之變<md:KR2b0004_SBCK_007-7a>¶忿而懲之大懼諸侯推恩以分其國因事
以削其邑¶枝葉既落本根從焉遂使王莽假託恩道揖
讓稱帝¶豈不易哉光武中興振而復之奄有天下不失
舊物¶而建封略一遵前制諸侯禁&KR0224;日月增宻末世衰
㣲¶遂以卑弱宗室懼於罪敗同姓挫於庶民一夫攘臂¶
故以能亂天下矣由此觀之五等之治歴載彌長君¶臣
世及莫有遷去雖元首不康諸侯不為失政一國¶不治
天下不為之亂故時有革代之變而無土崩之¶勢郡縣
<pb:KR2b0004_WYG_006-9b>
之立禍亂實多君無常君之民尊卑迭而無¶别去來似
於過客人務一時之功家有茍且之計機¶務充於王府
權重并于京師一人休明則王政略班<md:KR2b0004_SBCK_007-7b>¶海内元首昬闇
則匹夫擬議神器是以閨闥不浄四¶海為之鼎沸天&KR0224;
一弛六合為之窮兵夫安危之勢著於¶古今歴代之君
莫能創改而欲天下不亂其可得乎¶嗚呼帝王之道可
不鑒歟癸丑追尊兄縯曰齊武公¶仲曰魯哀公盧芳自
匈奴入髙柳左馮翊蓋延薨是¶時天下墾田多不實百
<pb:KR2b0004_WYG_006-10a>
姓嗟怨諸郡各使吏奏事帝¶見陳留吏其牘下䟽云潁
川𢎞農可問河南南陽不¶可問詔問吏吏誑言於長夀街
上得之東海公陽在幄¶後因言曰吏受郡敕欲以墾田
民相比方耳詔難曰即¶如此何故言河南南陽不可問
對曰河南帝城多近¶臣南陽帝鄉多近親故田宅不可
問乃詰吏吏具服<md:KR2b0004_SBCK_007-8a>¶如陽言由是帝彌重陽也¶
十六年春二月交阯女子徵側徵貳反九真日南合¶浦
並為盜賊三月辛丑日有食之冬十月盧芳降封¶芳為
<pb:KR2b0004_WYG_006-10b>
代王是時天下刺史太守以墾田不實下獄死¶者十餘
人於是南郡太守劉隆亦繋獄上以隆功臣¶也免為庶
人上從容問虎賁中郎將馬援曰吾甚恨¶前殺牧守多
也援曰得罪而死何多之有但死者既往¶不可復生上大
笑其順時不忤皆此類也援長七尺¶五寸踈眉美髯博
通多聞閑於進對善説前言往事與¶上言舊時三輔長
者閭里豪傑皇太子諸王聴之無¶倦上知援智有餘甚
見親重<md:KR2b0004_SBCK_007-8b>¶
<pb:KR2b0004_WYG_006-11a>
十七年春二月乙未晦日有食之夏四月上幸滎陽¶潁
川章陵六月癸巳臨淮公衡薨秋七月廬江費登¶等反
虎賁中郎將馬援平之冬十月辛巳皇后郭氏¶廢立皇
后隂氏初郭后寵衰數懐怨恚故廢東門候郅¶惲上書曰
臣聞夫婦之間父不能得之於子君不能¶得之於臣況
臣欲得之於君乎是臣所不敢也雖然¶願陛下念其可
否勿亂大倫使天下有議社稷者上¶善之曰惲恕己而
量主知我必不有所左右而輕天¶下也隂后南陽新
<pb:KR2b0004_WYG_006-11b>
野人更始元年世祖納后于宛¶方北之洛陽令后歸新
野止宛宛中多黨諸隂鄧鄉¶里豪居能自讓建武初迎
后於育陽為貴人上以后<md:KR2b0004_SBCK_007-9a>¶性寛仁欲立之后輒退讓自
陳不足以當大位時郭¶后以生太子彊故遂立郭后及
后生東海王陽而寵¶益盛后性慈仁十嵗喪父語及之
未嘗不流涕上常¶言希見親不在已數十年語及之輒
涕者追爵諡后¶父隆為宣恩侯以兄識為侍中封原鹿
侯識弟興為¶期門僕射興弟就襲父爵更封新陽侯識
<pb:KR2b0004_WYG_006-12a>
字次伯齊¶武王時已率宗人賔客為偏禆矣及隨世祖
征伐數¶有戰功將益其邑識辭曰天下初定將帥有功
者衆¶臣幸託屬掖庭賞賜豐衍如復加爵邑此親戚受
賞¶國人計功也不可以示天下上甚美之興字君陵筋¶
力過人其從出入常操小盖鄣翳風雨泥塗狹隘躬<md:KR2b0004_SBCK_007-9b>¶自
履涉上所幸止必先入清宫居則博觀五經訪問¶政事
尊賢下士廣求得失獻善替否薦達後進好施¶接人門
無游俠與張宗等不相好知其有用猶稱其¶所長而達
<pb:KR2b0004_WYG_006-12b>
之張汜之徒與興厚善以為華而少實但¶私之以財終
不為言是以世稱其忠起第宅采椽麤¶朴足避風雨常
稱豐屋之戒若不修徳雖有崇臺廣¶厦猶傳舎也上嘗
封興置印綬前興固讓曰未有先¶登陷陣之功而一家
數人受爵土令天下觖望臣誠¶不願臣䝉陛下中宫恩
澤至厚可謂富貴已極不可¶復加上見其讓切不奪其
志皇后問故興曰后不讀¶書記邪亢龍有悔多見不知
量外戚家苦不知謙嫁<md:KR2b0004_SBCK_007-10a>¶女欲因勢力配尊貴娶婦求公
<pb:KR2b0004_WYG_006-13a>
主愚心實不安也富¶貴有極當知足驕奢益為觀聴所
譏后悦其言不為¶宗親求位以干王政就剛彊不順理
頗以貴勢傲物¶扶風人井丹髙抗之士也諸王貴人更
請丹莫能致¶就自以為能致丹詭諸王錢二萬使人通
丹致之丹¶不得已乃詣就為丹設麥飯蔬食丹推去之
曰以君¶侯為能供美食故相過耳何謂如此就更為置
盛饌¶及就起左右進輦丹笑曰聞桀乘人車此其是邪
坐¶中皆失色莫之敢應就即為去輦談論盡日乃去以
<pb:KR2b0004_WYG_006-13b>
其名髙就等無敢失意者丹亦終身不仕明帝初就¶為
少府子酆尚酈邑公主公主驕妒豐亦狷狹遂殺<md:KR2b0004_SBCK_007-10b>¶公主
豐誅死就自殺家屬歸本郡郭后既廢太子太¶傅張湛
稱疾引退為太中大夫上欲以湛為大司徒¶湛至朝堂
坐遺小便自稱疾篤遂不用卒于家湛字¶子孝右扶風
平陵人舉動必以禮雖幽室閒處不易¶其度閨門之内
若嚴君焉三輔歸之以為儀表成哀¶間為二千石王莽
時歴守尉建武初為左馮翊修禮¶教明好惡政化大行
<pb:KR2b0004_WYG_006-14a>
嘗告歸平陵望縣門而下車主¶簿進曰明府位尊徳重
不宜自輕湛曰禮下公門式¶路馬孔子於鄉黨恂恂如
也父母之國所宜盡禮湛¶被徵當還馮翊曰舊令尹之
政必以告新令尹湛曰¶君以徳進湛以罪退逡巡而去
湛常乘白馬上每有<md:KR2b0004_SBCK_007-11a>¶異政輒言白馬生且復諫矣壬午
徙右馮翊公輔為¶中山王諸國公皆為王是嵗鳳皇五
集潁川郡衆鳥¶並從行列盖地數頃畱止七十日¶
十八年春二月蜀郡史歆反巴郡宕渠楊偉徐客等¶各
<pb:KR2b0004_WYG_006-14b>
起兵以應歆大司馬吳漢臧宫擊之壬午上幸長¶安祠
園陵夏四月伏波將軍馬援扶樂侯劉隆樓船¶將軍殷
志平樂侯韓宇擊交阯至合浦殷志病死援¶當浮海入
交阯船少不足渡乃問山行者遂浮海隨¶山開道千餘
里自西至浪泊擊徵貳等降者數千人¶韓宇後病死援
并將其衆追徵貳等至禁溪連破之¶貳等各將數百人
走戊申上幸河内五月代王芳復<md:KR2b0004_SBCK_007-11b>¶入匈奴六月壬戌赦
益州殊死以下亡命者秋史歆¶等平吳漢徙偉客等二
<pb:KR2b0004_WYG_006-15a>
百餘户于長沙冬十月庚辰¶上幸南郡還祠章陵辛丑
追諡外祖父樊重為夀張¶敬侯重字君雲家世温厚三
世不分財重居家有法¶子孫進見如吏其治家僮僕無
逰手身自督率故能¶殖其財田至三百頃資至巨萬其
興工造作為無窮¶之規欲治器物則先種梓漆人皆笑
之然卒得其用¶居家擬於邦君外孫何氏兄弟争財重
恥之以田二¶頃解其訟由是縣邑敬其徳讓重八十餘
而終不索¶假貸者可百餘萬臨困悉削文書不告兒子
<pb:KR2b0004_WYG_006-15b>
債家聞¶之皆争往償之諸子不受也中子宏字靡卿初
與齊<md:KR2b0004_SBCK_007-12a>¶武王共起義兵湖陽收繋妻子將殺之湖陽令曰
樊¶重父子有禮行于鄉里正有大罪且當在後何可殺¶
邪宗家亦有繋者多被害唯宏妻子得免後隨世祖¶征
伐數有勤勞封夀張侯宏謙恭畏慎不汲汲於官¶位父
子内相勅戒以富貴盈溢未有能終者吾非不¶嘉榮勢
也天道惡盈而好謙畏天道耳前世貴戚可¶明戒也保
身全命云何不樂哉每當朝㑹輒俯伏須漏¶盡雖令不
<pb:KR2b0004_WYG_006-16a>
朝恐有謬誤猶晨詣闕下上以是尤重之¶時見得失乃
獻便宜輒自手書削藁公卿朝見訪政¶事終不敢對疾
病上自臨視垂涕問所欲宏自陳身¶無功食大國誠恐
子孫不能保全大恩令臣魂神慙<md:KR2b0004_SBCK_007-12b>¶負黄泉願還夀張食
小鄉亭上悲傷其言後復封宏¶小子茂為平望侯臨薨
敇諸子薄𦵏静埽閉户物不¶得有所下與夫人同塚異
藏各自一延道以死本異¶時棺柩一藏不當復見如有
腐敗傷孝子心朝廷善之¶諡曰恭侯初兵革起而皇妣
<pb:KR2b0004_WYG_006-16b>
薨宗人樊臣公獨親殯¶斂世祖即位擢為中大夫固始
侯李通薨諡曰恭侯¶賜甚盛上及皇后親弔送葬¶
十九年春正月巷人傅鎮反臧宫擊之東海王陽曰¶賊
相迫刼反耳其中必有欲悔者今圍之急不如小¶緩之
令得亡逃亡逃亭長足以取之從之賊果破走¶馬援斬
徵貳等二月封援為新息侯設牛酒勞軍士<md:KR2b0004_SBCK_007-13a>¶因撫觴而
言曰吾從弟少㳺哀吾慷慨多大志曰人¶生一世但求
衣食仕宦不過郡掾吏守墳墓護妻子¶鄉里稱善人斯
<pb:KR2b0004_WYG_006-17a>
可矣安用餘為當吾在浪泊西時下¶潦上霧毒氣浮蒸
仰視飛鳶跕跕墮水中憶少㳺語¶何可得也今賴諸士
大夫之力而吾先受其賜所以¶喜且愧也坐者聞之莫
不歎息之¶
袁宏曰少㳺之言有心哉人之性分静躁不同或安¶卑
素守隠約顧視榮名忽若脱履彼二塗者終之以¶道亦
各一家之趣也然功業難就而卑素易從古¶今之士莫
不自託於功務而莫肯於閒逸者將自負¶其才殊衆而
<pb:KR2b0004_WYG_006-17b>
動乎然而榮名功業非為不善也千載<md:KR2b0004_SBCK_007-13b>¶一遇處智之地
難也若夫安素守隠其於人間之懽¶故以易而無累矣
然茍非夷塗外物難必螻蟻且能¶為害而況萬物乎故
久處貧賤誠有志者之所恥也¶歸終而言取保家之主
乎詔援復撃九真自無功至¶居風斬首五千餘級徙其
渠帥數百家於零陵援所¶過令治城郭修溉灌申舊制
明約束是後駱越常奉¶馬將軍故事自郭氏廢後太子
彊不自安郅惲勸之¶曰久處疑位上違孝道下近危殆
<pb:KR2b0004_WYG_006-18a>
昔髙宗賢君吉甫¶令臣及有纎芥放逐孝子春秋之義
母以子貴太子¶宜引愆退身彊遂因左右陳誠願備藩
輔世祖遲延¶者久之乃許焉十月戊申皇太子彊封東
海王食東<md:KR2b0004_SBCK_007-14a>¶海魯國二郡租賦之稅車服之飾加於諸王
彊上書¶讓東海又因太子口陳至誠上不許以彊章示
公卿¶而嘉歎之¶
袁宏曰建太子以為儲貳所以重宗統一民心也¶非有
大惡於天下不可移也世祖中興後漢之業宜¶遵統一
<pb:KR2b0004_WYG_006-18b>
之道以為後嗣之法今太子之徳未虧於外¶内寵既多
適子遷位可謂失矣然東海歸藩謙恭之¶心彌亮明帝
承統友于之情愈篤雖長幼易位廢興¶不同父子兄弟
至性無間夫以三代之道處之亦何¶以過乎惲字君章
汝南西平人志氣髙抗不慕當世¶王莽末民不堪命惲
西至長安上書諫莽曰臣聞智<md:KR2b0004_SBCK_007-14b>¶者順命以成徳愚者逆
以取害神器有命位不可虚¶獲上天垂戒欲以陛下就
臣位陛下宜順天命轉禍¶為福如不早圖是不免於竊
<pb:KR2b0004_WYG_006-19a>
位也天為陛下嚴父臣¶為陛下孝子父教不可廢子諫
不可難惟陛下留神¶莽大怒即下詔獄劾惲大逆猶以
惲據正義難即害¶之使黄門近臣脅導惲令為病狂恍
惚不自知所言¶惲終不轉曰所言皆天文聖意非狂人
所能造遂繋¶經冬㑹赦得免因南逰蒼梧建武初自蒼
梧還鄉里¶縣令卑身崇禮以為門下掾惲感其意遂為
之屈惲¶友人董子張父及叔父為人所害子張病困惲
往候¶子張子張絶良久氣復還視惲歔欷惲曰吾知子
<pb:KR2b0004_WYG_006-19b>
不<md:KR2b0004_SBCK_007-15a>¶悲天命長短而痛心二父讎不復也子張卧目撃惲¶
惲即起將客追仇人取其頭以示子張子張悲喜氣¶便
絶惲即詣令自首令應之遲惲曰為交報讎吏之¶私也
奉法不阿君之義也虧君生身非節也趨出詣¶獄令跣
追之拔刀自向曰子不出吾以死明之惲隨¶令出久之
為郡功曹汝南舊事冬饗百里内縣皆持¶牛酒到府讌
飲時太守歐陽歙饗禮訖教曰西部督¶郵繇延天資忠
貞禀性公方典部折衡摧破姦雄書¶曰安民則惠黎民
<pb:KR2b0004_WYG_006-20a>
懐之盖舉善以教則不能者勸今¶與衆儒共論延功顯
之於朝太守敬嘉厥休牛酒以¶養徳主簿讀教户曹引
延受賜惲前跪曰司正舉觥<md:KR2b0004_SBCK_007-15b>¶以君之罪告謝于天明府
有言而誤不可掩覆按延¶質性貪邪所在荒亂虐而不
治寃慝並作百姓怨之¶而明府以惡為善股肱莫争此
既無君又復無臣君¶臣俱喪孰舉有罪君雖顛危臣子
扶持不至于亡惲¶敢再拜奉觥歙甚慙門下掾鄭次都
曰君明臣直功¶曹言切明府之徳也可無受觥哉太守
<pb:KR2b0004_WYG_006-20b>
曰實歙罪也¶敬舉觥惲乃免冠曰昔虞舜輔堯四罪咸
服讒言弗¶行故能作股肱帝用有歌惲不忠孔壬是昭
謬言得¶人豺獸從政既誹謗而又露言罪莫重焉請收
惲延¶以明好惡歙曰是吾過也遂不宴而罷歙歸府因
稱¶病延亦退次都素清髙與惲厚招惲去曰道不同不<md:KR2b0004_SBCK_007-16a>¶相為謀自古而然子直心誠三代之道繇延雖去必¶復
還吾不忍見子有不容君之危盍去乎惲曰孟軻¶以彊
其君所不能為忠也量君之所不能為賊也惲¶業彊之
<pb:KR2b0004_WYG_006-21a>
矣障君於朝而不死職以求直罪也延退惲¶又去不可
次都遂去隐於弋陽山中居數月延果復¶召惲即去從
次都止漁釣甚娛畱數十日惲喟然歎¶曰天生俊士以
為民無乃違命而亂倫乎鳥獸不可¶與同羣子從我為
伊尹乎將為巢許而辭堯也次都¶曰吾足矣幸得全軀
種類還奉墳墓盡其學問道雖¶不行施之有政是亦為
政矣吾年耄矣安得從子子¶勉正命勿勞神以害生各
别去惲客於江夏郡舉孝<md:KR2b0004_SBCK_007-16b>¶亷為郎遷上東城門候世祖
<pb:KR2b0004_WYG_006-21b>
嘗夜出還詔開門入惲¶不内上令從門舉火射帝面惲
對曰火明燎逺遂距¶不開明日惲諫曰昔文王不敢盤
㳺于田以萬民惟¶正陛下既㳺獵山林夜以繼晝其如
社稷宗廟何暴¶虎馮河可為至戒小臣所竊憂也由是
上重之令授¶太子詩常講殿中後為梁令長沙太守崇
教化表異¶行上使執金吾隂識護太子家博士桓榮授
太子經¶二人者皆專心輔導勸以徳義太子亦虚納焉
秋九¶月壬申上幸南陽冬十二月越巂太守任貴反武
<pb:KR2b0004_WYG_006-22a>
威¶將軍劉尚平之¶
二十年夏六月徙中山王輔為沛王秋馬援自交阯<md:KR2b0004_SBCK_007-17a>¶還
位班九卿賞賜甚厚援將至京師故舊迎之平陵¶人孟
冀計謀之士也以援自逺而還勞而賀之援曰¶我望卿
有竒也但復與衆人同語邪武帝時伏波將¶軍路博徳
開七郡封符離侯數百户今我但平亂郡¶爾猥封近縣
且三千户國家追錄我和汧隴間功我¶自視功薄賞厚
人當功厚賞薄於後乃長先生欲何¶用相濟冀曰愚不
<pb:KR2b0004_WYG_006-22b>
及是援曰今尚有匈奴烏桓擾北¶邊我欲自請撃匈奴
男兒要欲死於邊野以馬革裹¶尸還𦵏矣反卧牀上於
兒女子手中死邪冀曰諒為¶烈士當如此矣㑹匈奴入
右北平詔以事示援遂自¶擊北邉十月上幸東海沛國
省五原郡徙其吏民于<md:KR2b0004_SBCK_007-17b>¶河東十二月伏波將軍馬援出
定襄上以援勤勞賜¶縑千疋援謂黄門竇固太僕梁松
曰凡人富貴當使¶可復賤也如公等貴欲不可賤居髙
益堅願思吾言¶有識聞援言無不歎息大司馬吳漢薨
<pb:KR2b0004_WYG_006-23a>
諡曰忠侯𦵏¶如霍光故事漢性彊力每從征伐上未安
漢不敢息¶軍有利鈍諸將或失其度漢常自厲吏士益
治兵器¶上時令人視之曰吳公方修戰攻具上嘗曰吳
公如¶此隠若一敵國矣及在朝廷唯憂天下嘗旱公卿
請¶雨不得漢乃悉出其僮僕一時免之漢又嘗出征妻¶
子在後買田廣業漢還讓妻子曰軍帥在外吏士不¶足
何多買田宅乎遂盡以分付昆弟外家其忠自天<md:KR2b0004_SBCK_007-18a>¶性故
能常任禮以功名終是時上欲以衛尉隂興為¶大司馬
<pb:KR2b0004_WYG_006-23b>
興叩頭曰臣不敢惜身誠恐虧損聖徳辭讓¶至切上以
此聴之乃以扶樂侯劉隆為驃騎將軍行¶大司馬事¶
二十一年秋八月馬援以三千騎出髙栁失道還匈¶奴
鮮卑寇遼東太守祭彤率吏士擊之斬首二千餘¶級遂
窮追出塞復斬首千餘級收其兵器得馬數千¶疋由是
匈奴鮮卑震服不敢闚塞彤乃思所以離間¶二寇以分
其勢招呼鮮卑示以財利鮮卑後不犯塞¶彤之計也冬
十月匈奴入上谷中山殺掠吏民西域¶鄯善王安莎車
<pb:KR2b0004_WYG_006-24a>
王賢等十六國遣使奉獻咸願請都<md:KR2b0004_SBCK_007-18b>¶護上以中國初定
未遑外事厚加賞賜遣之大司空¶竇融以疾策罷嵗餘
行衛尉事融數稱疾乞骸骨賜¶錢帛大官致珍竒弟顯
親侯友薨上愍融年衰遣中¶常侍即其卧内彊進酒食
是時郡國皆大水百姓饑¶饉光祿勲杜林上䟽曰臣聞
先王之道寛嚴異用而治¶同也其見惡如農夫之務去草
焉芟夷藴崇之勿使¶能殖防其漸也狼子野心奔馬善
驚成王深知其患¶故以殷民六族分伯禽七族分康叔
<pb:KR2b0004_WYG_006-24b>
懐姓九族分唐¶叔收其姦軌又遷其餘衆於成周所以
挫其彊禦之¶力黜其驕恣之志及漢初興上稽舊章同
符在昔徙¶齊諸田楚昭屈景燕趙韓魏之後以削弱六
國彊宗<md:KR2b0004_SBCK_007-19a>¶故邑里無見利之家山澤無兼并之民萬里一
統海¶内賴安其後輒因衰麤之痛脅以送終之義故遂
相¶率而陪園陵無反顧之心追觀往政皆神道設教強¶幹
弱枝百世之要也是以永享康寧之福而無怵惕之憂¶繼
嗣承業恭已而治蓋此之助也今被災之民輕剽¶易動
<pb:KR2b0004_WYG_006-25a>
者可徙於饒穀之郡所以散其凶氣全其性命¶也昔魯
隠有賢行將致國於桓猶留連貪位不能早退¶況草創
豪帥本無世業徒因攘擾之時擅有山川之利¶雖遇災然
其狃泰之意徼倖之望蔓延無足不可不¶察也上察林
材堪任宰相會司空缺乃以林為司空¶林自為九卿至
三公輒每上封事及與朝廷之議常<md:KR2b0004_SBCK_007-19b>¶依經附古不茍隨
于衆為任職相上亦雅善之雖在¶公卿講授不倦學者
朝夕滿堂士以此慕之初林薦杜¶陵人申屠剛抗直之
<pb:KR2b0004_WYG_006-25b>
士嘗慕史魚汲黯之為人避亂¶西州每諫争隗嚻義形
於色上以剛為侍御史遷尚¶書謇謇多直言無所屈撓
是時隴蜀未平上嘗欲近¶出剛諫上不聴剛以頭軔乘
輿車輪不得前乃止剛¶數犯嚴顔由是出為隂平令徵
為太中大夫以病去¶終于家¶
　
　
　後漢紀卷七

<pb:KR2b0004_WYG_007-1a>
欽定四庫全書
　後漢紀卷八
　　　　　　　　　　　　　晉　袁宏　撰
　　光武皇帝紀
