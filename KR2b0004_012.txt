# -*- mode: mandoku-view -*-
#+TITLE: 後漢紀
#+DATE: 2015-09-23 10:01:38
#+PROPERTY: LASTPB  <md:KR2b0004_SBCK_010-18b>
#+PROPERTY: JUAN 12


¶
<md:KR2b0004_SBCK_012-1a>¶
<pb:KR2b0004_WYG_011-1a>
欽定四庫全書
　後漢紀卷十二
　　　　　　　　　　　　　晉　袁宏　撰
　　

孝章皇帝紀下第十二¶
八年春正月壬辰東平王蒼薨初蒼疾病上憂念蒼¶使
道上置驛馬以知疾之增損薨問至上悲不自勝¶詔東
平傅録王建武以來所上章奏及作詞賦悉封¶上不得
妄有闕司空第五倫見上悼愴不已求依東¶海王故事
<pb:KR2b0004_WYG_011-1b>
自請䕶喪事上以東海王行天子禮舊制無¶三公出者乃
遣大鴻臚持節䕶喪事詔諸王及公主¶京師諸侯悉詣
東平王葬哀策曰咨王丕顯勤王室¶親命受策昭于前
世出作蕃輔克慎明德昊天不弔¶不報上仁使屏余一
人煢煢靡有所終今詔有司加¶賜鸞輅車乗龍旂九旒
虎賁百人諡曰獻王秋八月<md:KR2b0004_SBCK_012-1b>¶拜班超為將兵長史以徐幹
為司馬遣衛候李邑使烏¶孫到于闐上言西域功不可
成盛毁超云擁愛妻抱¶愛子安樂外國無内顧心超聞
<pb:KR2b0004_WYG_011-2a>
邑言歎曰身非曾參¶而有三至之䜛恐見疑於當世遂
去其妻上知超無¶二心乃詔責邑超遣邑将烏孫侍子還
京師徐幹謂超¶曰邑前親毁君欲敗西域今可縁詔留
之遣他吏送¶侍子超曰是言之狹也以邑毁超故遣之
内省不疚¶何恤邑言今留之一時快意然非忠臣也於
是疎勒¶王忠反保烏即城超乃立其府丞成大為疎勒
王其¶後忠設詐偽降願棄前罪為殺新王超内知其謀
而¶偽許之忠大喜將輕騎三百詣超超密勒兵待酒數<md:KR2b0004_SBCK_012-2a>¶
<pb:KR2b0004_WYG_011-2b>
行超叱吏執忠斬之因擊其衆大破之冬十二月行¶幸
陳留梁國淮揚潁川戊申詔曰五經剖判去聖彌¶逺章
句傳説難以正義恐先師道喪微言遂絶非所¶以稽古
求道也其令諸儒學古文尚書毛詩穀梁左¶氏𫝊以扶
明學教網羅聖㫖古文尚書者出孔安國¶武帝世魯恭王
壞孔子宅欲廣其宫得古文尚書及禮¶論語孝經數十
篇皆古字也恭王入其宅聞琴瑟鐘¶磬之音瞿然而止
孔安國者孔子之後也盡得其書¶尚書多於伏生所𫝊
<pb:KR2b0004_WYG_011-3a>
六十篇安國獻之毛詩者出於¶魯人毛萇自謂子夏所
傳河間獻王好之穀梁者瑕¶丘江公受之魯申公武帝
時董仲舒善説公羊江公<md:KR2b0004_SBCK_012-2b>¶訥於口辯義不如董仲舒故
穀梁學寖微唯衛太子¶善穀梁宣帝即位聞衛太子好
穀梁乃求能為穀梁¶學者得沛人蔡千秋與公羊家竝
説上善穀梁後大¶儒蕭望之等廷論二家同異多從穀
梁由是穀梁學¶復興漢初張蒼賈誼張敞皆修春秋左
傳誼為左氏¶訓故御史張禹與蕭生同官數言左氏於
<pb:KR2b0004_WYG_011-3b>
望之望之¶善之及翟方進賈䕶劉歆竝傳左氏學故言
左氏者¶本之賈䕶劉歆此四學雖傳於世至建武初議
立左¶氏學博士范升議譏毁左氏以為不宜立明帝即
位¶左氏學廢乃使郎中賈逵叙明左氏大義逵又言古¶
文尚書多與經傳爾雅相應於是古文尚書毛詩周<md:KR2b0004_SBCK_012-3a>¶官
皆置弟子學者益廣逵字景伯右扶風平陵人身¶長八
尺二寸弱冠能誦五經左傳兼通穀梁諸家之¶説沈深
有用其所學者可為人師明帝時為郎使與¶班固校書
<pb:KR2b0004_WYG_011-4a>
帝即位雅好古學詔逵入講白虎觀使説¶左氏傳上喜
其説逵母常病上以逵居貧欲賜之以¶校書比例多乃
以錢二十萬使潁陽侯馬防與逵逵¶讓帝曰逵母病此子
貧無事於外屢空且從孤竹於首¶陽矣其恩厚若此遷
衛士令逵才學皆通其所著論¶為學者所宗性佚不修
小節當世以此譏焉故不至¶大官¶
袁宏曰堯舜之傳賢夏禹殷湯授其子此趣之不同<md:KR2b0004_SBCK_012-3b>¶者
也夏后氏賞而不罰殷人罰而不賞周人兼而用¶之此
<pb:KR2b0004_WYG_011-4b>
徳刑之不同也殷人親盡則婚周人百世不通¶此婚姻
之不同也立子以長三代之典也文王廢伯¶邑考而立
武王廢立之不同者也君親無將將而必¶誅周之制也
春秋殺君之賊一㑹諸侯遂得列於天¶下此褎貶之不
同也彼數聖者受之哲王也然而㑹¶通異議質文不同
其故何耶所遇之時異夫奕者之¶思盡於一局者也聖
人之明周於天下者也茍一局¶之勢未嘗盡同則天下
之事豈必相襲哉故記載廢¶興謂之典謨集叙歌謡謂
<pb:KR2b0004_WYG_011-5a>
之詩頌擬議吉凶謂之易¶象撰録制度謂之禮儀編述
名迹謂之春秋然則經<md:KR2b0004_SBCK_012-4a>¶籍者寫載先聖之軌迹者也聖
人之迹不同如彼後¶之學者欲齊之如此焉可得哉故
曰詩之失愚書之¶失誣易之失賊禮之失煩春秋之失
亂不可不察聖¶人所以存先代之禮兼六籍之文將以
廣物貫心通¶於古今之道今去聖人之世幾將千年矣
風俗民情治¶化之術將數變矣而漢儒各執一説春秋
之中復有¶同異其後殷書禮傳徃徃間出是非之倫不
<pb:KR2b0004_WYG_011-5b>
可勝言¶六經之道不可得詳而治體云為遷易無度矣昔
仲尼¶没而微言絶七十子喪而大義乖諸子之言紛然
殽¶亂太史公談判而定之以為六家班固演其説而明¶
九流觀其所由皆聖王之道也支流區别各成一家<md:KR2b0004_SBCK_012-4b>¶之
説夫物必有宗事必有主雖治道彌綸所明殊方¶舉其
綱契必有所歸尋史談之言以道家為統班固¶之論以
儒家為高二家之説未知所辯嘗試論之曰¶夫百司而
可以縂其綱因物而制其動動而非已¶也虛無以應
<pb:KR2b0004_WYG_011-6a>
其變變而非為也夫以天下之事而為以¶一人即精神
内竭禍亂外作故明者為之視聦者為¶之聽能者為之
使惟三者為之用不行而可以至不¶為而可以治精神
平粹萬物自得斯道家之大㫖而¶人君自處之術也夫
愛之者非徒美其車服厚其滋¶味必將導之訓典輔其
正性納之義方閑其邪物故¶仁而欲其通愛而欲其濟
仁愛之至於是兼善也然<md:KR2b0004_SBCK_012-5a>¶則百司𢎞宣在於通物之方
故儒家之算乃先王教化¶之道居極則秉𤣥黙以司契運
<pb:KR2b0004_WYG_011-6b>
通則本仁愛以教化¶故道明其本儒言其用其可知也
矣夫大道行則仁¶愛直達而無傷及其不足則法參差
而並陳患萬物¶之多惑故推四時以順其性此隂陽家之
所生也懼天¶下擾擾故辨名正位以歸其真此名家之所
起也畏衆寡¶之相犯故立法制以止殺此法家之所興也
慮有國¶之奢敝故明節儉以示人此墨家之所因也斯
乃隨¶時之迹緫而為治者也後之言者各演一家之理
以¶為天下法儒道且猶紛然而况四家者乎夫為棺椁
<pb:KR2b0004_WYG_011-7a>
遂有厚葬之弊喪欲速朽亦有棄尸之患因聖人之<md:KR2b0004_SBCK_012-5b>¶言
迹而為支離之説者焉可數哉故自此以往略而¶不論¶
元和元年春正月日南獻白雉夏四月己卯封東平¶王
子尚為成都王六月辛酉沛王輔薨諡曰獻王輔¶好經
書矜嚴有法度在國終始可觀稱為賢王秋八¶月甲子
大尉鄧彪以老病罷大司農鄭𢎞為太尉彪¶字智伯南
陽新野人事父以行孝稱及薨譲國與異母¶弟明帝髙其
節詔聽之辟府掾稍遷太僕卿遭後母¶喪辭疾乞身以
<pb:KR2b0004_WYG_011-7b>
光禄大夫行服服竟遷大司農數月¶為太尉彪以禮譲
帥下在位為百寮規式以疾上書¶乞骸骨策曰惟君以
曾閔之行禮譲之高故慕君德<md:KR2b0004_SBCK_012-6a>¶禮以屬黎民重違君意
其上太尉印綬賜錢三十萬¶俸二千石禄終厥身君專
精養和以輔天年詔太常¶四時致祭宗廟之胙河南尹
常以八月旦奉羊酒癸¶酉令天下繫囚減罪一等死罪
徙邊戍九月行幸陵¶祠舊宅園廟徵故臨淮太守朱暉
為尚書僕射暉字¶文秀南陽人也少以節操聞初帝舅
<pb:KR2b0004_WYG_011-8a>
信陽侯陰就方¶貴慕暉名自往侯之暉避不見復遣家
丞致禮暉閉¶門不受後為郡吏太守阮況嘗以事干暉
暉不從及¶卒暉厚送其家左右咸怪之暉曰前阮君有
求於我¶恐以貨汚君故不與言今重送者欲以明吾心
驃騎¶將軍蒼聞而辟之甚禮敬焉正月朔旦蒼應奉璧
入<md:KR2b0004_SBCK_012-6b>¶賀故事少府給璧陰就驕貴吏傲不奉法求璧不可¶
得蒼坐朝堂漏且盡而璧不至不知所為顧謂掾屬¶曰
若之何暉望見府主簿持璧即往紿之曰我聞璧¶而未
<pb:KR2b0004_WYG_011-8b>
曾見試觀之主簿以璧授暉暉顧召令史奉之¶主簿驚
曰少府當以朝暉叱之曰罪歸暉不及爾也¶主簿遽以
白就就曰朱掾義士勿復求更以他璧朝¶蒼罷謂暉曰
屬者掾自視孰與藺相如邪明帝幸長¶安欲嚴宿衛以
暉為衛士令稍遷臨淮太守暉好節¶概其所㧞用皆厲
行士其諸報怨以義犯法者率皆為¶求門户而生宥之
其不義者即時僵仆不以汙獄門¶故吏民畏愛之暉剛
於為吏見忌於上故所在數被<md:KR2b0004_SBCK_012-7a>¶劾去臨淮屏居野澤布
<pb:KR2b0004_WYG_011-9a>
衣蔬食不與邑里通鄉黨譏¶其介南陽人大饑暉盡其
家貨分宗族故舊不問餘¶焉初同縣張堪素有名見暉
甚重之接以友道暉以¶其先達未敢當也後俱為二千
石絶不復通及南陽¶饑而堪已卒暉聞其妻子貧窮乃
自往候視贍賑之¶其子頡怪而問之暉曰吾以明素志也
其信義慎終皆¶此類也冬十月行幸江陵十二月除諸
禁錮不得仕¶者令得仕¶
二年春正月初令婦人懷胎者當以二月賜穀三斛¶復
<pb:KR2b0004_WYG_011-9b>
夫勿算一歲二月鳯皇集于肥行幸太山丙子大¶赦天
下復博奉高嬴三縣無出租賦三月行幸魯祠<md:KR2b0004_SBCK_012-7b>¶東海恭
王庚寅祠孔子及七十二弟子壬辰行幸東¶平王幸蒼
宫謂諸子曰思其人至其鄉其處存其人¶亡因泣下霑
襟上幸蒼陵為備虎賁鸞輅龍旂以章¶顯之賜御劒於
陵前初蒼為驃騎將軍時吏丁牧周栩以¶蒼敬賢下士不忍
去為王家大夫數十年事祖及孫¶引見嗟歎之擇為議
郎遂幸魏郡河内登太行五月¶丙戌詔曰鳯皇黄龍鸞
<pb:KR2b0004_WYG_011-10a>
鳥比集七郡神雀甘露降自¶京都祖宗舊事或班恩施
其賜百官錢各有差天下¶吏爵人三級高年鰥寡孤獨
帛人一匹令天下大酺¶五日鳯皇黄龍所集亭皆無出
今年租賦見者及太¶守令長丞尉帛各有差冬十一月
壬辰詔曰余末小<md:KR2b0004_SBCK_012-8a>¶子託於君位曷以恢崇祖宗仁濟天下三
代損益優劣殊¶軌況於頑陋無以易民視聽雖欲從之
末由也已博¶士曹褎覩兹詔也知上有制作意乃上疏
曰昔聖人¶受命而王莫不制禮作樂以著功德功成作
<pb:KR2b0004_WYG_011-10b>
樂治定¶制禮所以協和天人示人軌則也故瑞應見天
乃作¶今皇天降禮嘉瑞並臻制作之符甚於言語宜定
諸¶議以成漢禮章下太常巢堪以為不可許是歲班超¶
發諸國兵歩騎二萬擊莎車莎車求救於龜兹王遣¶左
將軍發温宿姑墨尉頭兵合五萬人助之超召部¶曲及
于闐疎勒王議曰兵少不敵計莫若各散去于¶闐從此
西吾亦從此東夜半聞鼓聲便發衆以為然<md:KR2b0004_SBCK_012-8b>¶乃陰緩所
得莎車生口龜兹聞之喜使左將軍將萬¶騎於西界欲
<pb:KR2b0004_WYG_011-11a>
遮于闐王人定後超乃召諸司馬勒兵¶厲衆雞鳴馳赴
莎車營奄覆之莎車驚怖斬首五千¶餘級大獲其馬畜
財物分兵收其穀莎車遂降自是¶威震天下西域恐怖
三年三月丙寅太尉鄭𢎞薨丁卯¶大司馬宋由為太尉
鄭𢎞字巨君㑹稽山陰人也曾¶祖自齊徙山陰事博士
焦貺門徒數百人當舉明經¶其妻勸貺曰鄭生有卿相
才應此舉也從之楚王英¶之謀反誣天下知名者貺為
河東太守以楚事遇疫¶病道死妻子閉獄中考掠連年
<pb:KR2b0004_WYG_011-11b>
諸故人皆易姓名以¶避禍𢎞獨髠首負鑕訟貺罪明帝
感悟乃原免家屬<md:KR2b0004_SBCK_012-9a>¶𢎞送貺喪及妻子於陳留畢葬旋鄉
里為鄉嗇夫太¶守第五倫行部見𢎞問民得失𢎞對甚
明倫甚竒之¶擢為督郵舉孝亷稍遷尚書僕射上問𢎞
欲三河三¶輔選尚書御史孝亷茂才餘郡不得選𢎞對
曰虞舜¶出於姚墟夏禹生於石紐二聖豈復出於三輔
乎陛¶下但當明敕有司使得人爾上善其言是時烏孫
王¶遣子入侍上問𢎞當答其使不𢎞對曰烏孫前為大
<pb:KR2b0004_WYG_011-12a>
單于所攻陛下使小單于往救之尚未賞今如答之¶小
單于不當怨乎上以𢎞議問侍中竇憲對曰禮曰禮¶有
往來易曰無往不復天地際也𢎞章句諸生不達¶國體
上遂答烏孫使小單于忿悉攻金城郡殺太守<md:KR2b0004_SBCK_012-9b>¶任昌上
謂𢎞曰朕前不從君議果如此𢎞對曰竇憲¶姦臣也有
少正卯之行未被兩觀之誅陛下前何用¶其議遷大司
農太尉數陳竇憲勢太盛刧持海内言苦¶切為憲所不容
奏𢎞漏泄奏事坐詰譲收印綬𢎞乞骸¶未許疾篤上書
<pb:KR2b0004_WYG_011-12b>
曰臣東野頑闇本無尺寸之功橫䝉¶大恩仍登上司中
夜怵惕懼有折足之戒自揆愚薄¶無益國家之事雖有
殺身焉可謝責是以不敢雷同¶指陳竇憲姦惡幸漏露
言出患入竇憲之姦惡貫天¶達地毒流八荒虐聞四極
海内疑惑賢愚疾惡憲何¶術以迷主上流言噂&KR0689;深可
歎息昔田氏簒齊六卿¶分晉漢事不逺炳然可見陛下
處天子之尊自謂保<md:KR2b0004_SBCK_012-10a>¶萬世之祚無復累卵之危信䜛佞
之臣不計存亡之¶機臣雖弱疾命在移晷身没之日死
<pb:KR2b0004_WYG_011-13a>
不忘忠願陛下¶為堯舜之君誅四凶之罪以素厭人鬼
憤結之望章¶省上遣太醫占𢎞疾臨薨悉皆還賜物敕
妻子葛巾¶布衣殯以素棺初𢎞為第五倫舉吏其後並
為三公¶當世以為榮是時歲比不登而諸王皆留京師
賞賜¶過厚太尉掾何敞説太尉宋由曰禮一穀不登則
損¶服徹膳五穀不登則廢祭祀乗馬就牧天下有饑寒¶
者若已使然今比年傷於水旱民不收穫邊方外域¶捐
妻子流離道路中州内郡公私屈竭此宜損徹節¶用之
<pb:KR2b0004_WYG_011-13b>
時國恩覆載賞賜過度但聞臘賜王主已下傾<md:KR2b0004_SBCK_012-10b>¶竭帑藏
夫明君行賜以制忠臣受賞有度明公位尊¶任重責深
負大上當匡正綱紀下當安利元元豈容無¶違而已哉
宜先正已率下奉還所得賜因陳得失條¶奏王侯就國
孔僖崔駰同習春秋語吳王夫差時事¶僖廢書而歎曰
若是所謂畫龍不成反為狗者駰曰¶昔者孝武皇帝始
為天子方年十八崇信聖道師則¶先生五六年間號勝
文景及後放恣忘其前善僖曰¶書傳若此者多矣鄰房
<pb:KR2b0004_WYG_011-14a>
生梁郁遥和之曰如武帝亦¶為畫龍不成復是狗邪僖
駰黙然不答郁怒恨之陰¶上書告駰僖誹謗先帝譏刺
世事下有司駰詣吏受¶詰僖上書曰凡言誹謗者謂無
事而虛加誣罔也至<md:KR2b0004_SBCK_012-11a>¶如孝武之政善惡顯在漢史明如
日月是為直説實¶事非虚謗也夫帝王為善則天下之
善咸歸焉其不¶善則天下之惡亦萃焉斯皆有以致之
不可以責人¶也陛下即位已來政教未過德澤有加天
下所共見¶也臣等獨何譏刺哉假使所言是也則朝廷
<pb:KR2b0004_WYG_011-14b>
所宜改¶所言非也亦王者所宜含容陛下不推其原茍
肆私¶忿臣等即死顧天下必廻視易聽以此窺陛下心
矣¶上始無罪駰等意及得僖奏下制勿問僖以才學為¶
郎校書東觀上言圖讖非聖人書駰子瑗瑗子實皆¶以
才文顯冬十月西羌寇張掖隴西金城䕶羌校尉¶傅育
將兵擊之<md:KR2b0004_SBCK_012-11b>¶章和元年春正月詔曰朕以不德受祖宗𢎞烈夙夜¶祇
畏無以章于先王漢遭莽弊禮壞樂崩因循故事¶多非
<pb:KR2b0004_WYG_011-15a>
經典知其説者之於天下豈不逺乎曹襃喟然¶歎曰昔
奚斯頌魯考甫詠殷竭忠顯祖行之美者當仁¶不讓奈何
疑焉遂復上疏陳制禮意事下三公未奏¶上曰諺言作
舍道邊三年不成乃使襃於南宫東觀¶差序禮事依舊
儀參五經驗以䜟記自天子至於庶¶人終始制度以為百五十
篇襃字叔通魯國薛人也父充建武中為¶博士議定封禪七郊
三雍大射養老禮儀明帝即位¶充上言漢家再受命乃
有封禪之事禮樂崩闋不可¶為後嗣法五帝不相遭樂
<pb:KR2b0004_WYG_011-15b>
三王不相襲禮大漢宜制<md:KR2b0004_SBCK_012-12a>¶禮樂襃少有大度結髮傳充
學尤多好禮事常慕叔¶孫通為漢制儀晝夜研精當其
屬思不覺旁之有人舉¶孝亷除郎遷陳留圉令捕得他
郡盜徒五人守馬嚴¶風縣殺之襃曰夫絶人命者天亦
絶之臯陶不為盜¶制死刑昔管仲遇盜而升諸公今承
㫖而殺之是逆¶天心俯順人意其罰重矣如得全此而
身坐之願也¶遂不為殺嚴奏襃軟弱免官百姓號泣送
之三月䕶¶羌校尉傅育追虜出塞戰殁夏四月丙子令
<pb:KR2b0004_WYG_011-16a>
天下死¶罪囚減死一等徙戍邊廷尉郭躬上疏曰聖恩
所以¶減天下死罪使戍邊者欲實疆境而重人命也去
死¶就生與老弱復相見莫不歡喜自丙子已来捕得亡命者<md:KR2b0004_SBCK_012-12b>¶甚多應入重刑前已在牢獄者䝉更生之恩也而始被執¶録
者獨受大辟之刑示不均也書曰王道蕩蕩無偏¶無黨
宜均大恩以便民上善之即詔悉赦焉躬字仲孫¶潁川陽
翟人也父𢎞及寇恂等時為決曹掾諸罹文¶為𢎞所決
者無恨治獄三十餘年郡中稱之比之東¶海于公躬復
<pb:KR2b0004_WYG_011-16b>
以明法稱稍遷尚書廷尉其決斷在哀¶矜所免者甚衆
悉條諸文致重者四十餘事奏除之¶躬弟子鎮知名後
至廷尉封侯子孫皆修家業以法¶律相𫝊為公者一人
廷尉者八人為刺史二十餘人¶六月戊辰司徒桓虞策
免司空袁安為司徒光禄勲¶任隗為司空自元和已來
鳳皇麒麟白虎黄龍鸞鳥<md:KR2b0004_SBCK_012-13a>¶嘉禾朱草三足烏木連理為
異者數百不可勝紀咸¶曰福祥以為瑞應何敞辟太尉
宋由府乃言於宋由¶袁安曰瑞應依政而生昔海鳥止
<pb:KR2b0004_WYG_011-17a>
魯文仲祀之君子¶譏焉鴝鵒來巢奪陽之象孔子覩麟
而泣曰吾道窮¶矣其後季氏有逐君之變孔子有兩楹
之殯今非常¶鳥獸品物非一似鳳翔屋怪草生庭不可
不察也由¶安不敢應秋七月齊王晃坐事母不孝貶為
蕪湖侯¶壬戌令死罪囚減戍邊八月行幸九江戊子行
幸湘¶祠沛獻王九月行幸彭城及壽春詔阜陵侯延與
車¶駕㑹壽春帝見延及妻子愴然傷之乃下詔曰蓋周¶
封千八百而姬姓居半所以楨榦王室也朕巡狩望<md:KR2b0004_SBCK_012-13b>¶江
<pb:KR2b0004_WYG_011-17b>
淮意在阜陵與王相見志意衰落形體非故一則¶以懼
今復阜陵侯為阜陵王增封四縣并前為五縣¶以阜陵
下濕徙都壽春加賜錢千萬安車一乗夫人¶及諸子賞
賜各有差冬十月北匈奴為鮮卑所殺降¶者十餘萬南
單于上言宜及北虜分爭人民離散出¶兵破北城南北
共為一國令漢家長無北顧之憂臣素¶愚淺兵衆單少
不足以防外内願與執金吾耿秉度¶遼將軍鄧𢎞縁邊
諸郡太守并力冀因天時乗聖帝¶威神一舉平定上將
<pb:KR2b0004_WYG_011-18a>
許之尚書宋意上疏曰匈奴處¶北極介以沙漠簡賤禮
儀衣食殊俗此乃天生别種¶也自漢興以來數發兵攻
之所得輙不足以償所失<md:KR2b0004_SBCK_012-14a>¶呼韓邪單于奉藩然中國亦
疲於送迎之勞矣光武¶皇帝躬擐金甲之難深明天地
之界故因其來降寵¶立以為單于羈縻畜養邊民得以
休息迄今四十餘¶年今鮮卑奉順威靈斬獲北單于名
王已下萬計中國¶坐享其功而百姓不知其勞漢興功
烈於斯為盛今¶南單于還塞外所謂虎出於檻也必興
<pb:KR2b0004_WYG_011-18b>
兵要利内恃¶於漢其事必浸滋不息而設費無已夫無
故棄萬安¶之計而徵不可必之功未見其聖也詔問執
金吾耿¶秉言可聽師未出而帝寢疾¶
二年春二月壬辰帝崩於章德殿遺詔無起寢廟如¶光
武故事是日太子即位年十歲太后臨朝<md:KR2b0004_SBCK_012-14b>¶袁宏曰非古也易稱地道無成而代有終禮有婦人¶三
從之義然則后妃之職在於欽承天道敬共中饋而已¶故雖
人母之尊不得令於國必有從於臣子者則柔¶之性也
<pb:KR2b0004_WYG_011-19a>
夫男女之别自然之理君臣酬咨通物之情¶也故百司
並在相與率職必辭焉而後行故有朝㑹¶享燕之禮造
膝請問之事此蓋内外之分不可得而¶同者也古之王
者必闢四門開四聦兼親賢而聽受¶焉所以通天下之
才而示物至公也自母后臨朝必¶舅氏專權非疎賢而
樹親暱也蓋管其號令者必寄¶外氏是實違天命而訓
民以私也夫國家制教闗¶諸盛衰建百司修廢官設
冢卿以任權重君薨<md:KR2b0004_SBCK_012-15a>¶太子幼百官執事各守其職聴扵
<pb:KR2b0004_WYG_011-19b>
冢宰所以大明公道人¶自為用上下盡力而名器已固
三代之道也三月癸¶卯葬孝章皇帝于敬陵庚戌太后
詔曰皇帝幼年惸¶惸在疚朕且佐助德政守文之際必
有内輔故太尉¶鄧彪三讓彌高海内歸仁其以彪為太
傅賜爵闗内¶侯録尚書事百官緫已以聽於是侍中竇
憲管掌機¶宻三弟羅列並據大位上幼小太后當朝憲
以外戚¶秉政欲以經學為名乃上疏曰天下之命縣於
天子¶善在於所習習與智長則㘦而不勤化與心成則
<pb:KR2b0004_WYG_011-20a>
中¶道若性昔周成王幼在襁褓周公在前史佚在後太¶
公在左召公在右中立聽朝四聖維之是以慮無<md:KR2b0004_SBCK_012-15b>¶遺計
昔孝昭皇帝八歲即位大臣輔政亦選名儒韋¶賢蔡義
夏侯勝入授詩書於禁中伏惟皇帝躬天然¶之資不肅
而成然以至尊之德獨對小臣非所以揄¶揚聖心增益
輝光也竊見屯騎校尉桓郁結髮受學¶白首不倦經為
人師行為儒宗昔侍帷幄入授先帝¶父子奕世並為帝
師愚以為可任長樂少府授帝經¶於是以郁為長樂少
<pb:KR2b0004_WYG_011-20b>
府侍講禁中歲餘遷太常郁授¶二帝恩寵甚篤厚子焉𫝊
家業至太傅憲性褊急好自¶用輔政之後遂作威福睚
眦之怨無不報初憲恨尚¶書陳寵欲因事毁傷之使與
喪事黄門郎鮑德與憲¶弟瓌厚善懼寵不能自免説瓌
曰寵奉事先帝深見<md:KR2b0004_SBCK_012-16a>¶委任若以歲月言之宜䝉功勞之
報以才量言之應¶受器用之賞不可以幾微之故以傷
輔政之德於是¶憲出寵為廣漢太守抑强扶弱人無訟
者先時廣漢¶城南有鬼哭聲聞於府中積數年寵案行
<pb:KR2b0004_WYG_011-21a>
有骸骨不¶葬者多乃歎曰儻在是乎使縣收斂埋藏之
由是遂¶止時齊殤王子郁鄉侯暢奔章帝哀上書未報
憲使¶客刺殺暢太尉掾何敞請自往問變狀太尉宋由
不¶聽敞固謂曰春秋稱三公為宰者言無不統也暢宗¶
室肺腑茅土藩臣來䘏國憂上書未報而於城内見¶害
于國之紀擅殺列侯罪惡次扵大逆奉憲之吏¶莫敢
追捕明公處宰相之位亦復不恤四方聞之謂<md:KR2b0004_SBCK_012-16b>¶京師何
昔陳平之言宰相曰外鎮四夷内撫諸夏使¶卿大夫各
<pb:KR2b0004_WYG_011-21b>
得其宜今列侯私刃不可謂撫京尹廢職¶不可謂宜綱
紀虧壞責係不小遂驅而去司徒司空¶聞之亦遽遣掾
吏詔書疑暢弟陽遣御史之齊考劾¶尚書令韓陵以為
姦在京師不宜舍近問逺詔書遣¶陵陵固執不從後事
發覺憲懼誅自請擊匈奴以功¶贖死夏五月京都旱冬
十月侍中竇憲為車騎將軍¶與執金吾耿秉將三萬騎征
匈奴司徒袁安與諸公卿¶詣朝堂諫曰今國用度不足
匈奴不犯塞而勞軍逺¶攻輕沙漠之難徼功萬里非社
<pb:KR2b0004_WYG_011-22a>
稷計也兵凶器聖王¶之所重不從太尉宋由不署名公
卿稍亦止安獨與<md:KR2b0004_SBCK_012-17a>¶司空任隗固爭前後且十上不從是
時諫者甚衆尚¶書僕射郅壽下獄御史何敞上疏諫曰
臣聞聖主開¶直言之路有不諱之詔猶恐下情不達復
聽歌謡之¶詞故天人並應傳福無窮臣伏見尚書僕射
郅夀坐¶與諸尚書論擊匈奴下獄奏劾大不敬臣禺心以
為¶壽備機宻近臣以匡輔為職若朝廷有失黙而不言
悖¶義背恩其罪當誅今夀違衆正議欲以安宗廟為國
<pb:KR2b0004_WYG_011-22b>
永福也豈有私心如壽被誅臣恐天下以夀忠直被¶¶誅
咸結舌而不言下傷和氣忤逆陰陽此誠不可所¶以敢
犯嚴威不避夷滅觸死瞽言非為夀也乃免壽壽¶郅惲之
子也憲遂出師侍御史魯恭上疏諫曰夫天<md:KR2b0004_SBCK_012-17b>¶愛人猶父
之愛子也一物有不得其所則天氣為之¶錯亂而况人
乎故愛民者天亦愛之夷狄者四方之¶異氣也蹲夷踞
肆與内域絶異雜居中國則錯亂天¶氣是以聖王之制
夷狄羈縻不絶而已不以傷害中¶國也今邊境幸無事
<pb:KR2b0004_WYG_011-23a>
宜當修仁行義尚於無為令家¶給人足各安産業夫百
姓和於下則陰陽和於上然¶後祥風時雨覆被逺方則
夷狄慕德重譯而至矣惟¶陛下留聖恩徵還二將休罷
士卒以順天下心於是¶竇氏横甚司徒袁安輙舉奏之
上雖不從而權戚嚴¶憚焉¶
　
　
　
<pb:KR2b0004_WYG_011-23b>
　
　
　
　
　
　
　
　後漢紀卷十二
