# -*- mode: mandoku-view -*-
#+TITLE: 後漢紀
#+DATE: 2015-09-23 10:01:38
#+PROPERTY: LASTPB  <md:KR2b0004_SBCK_021-1a>
#+PROPERTY: JUAN 22


<md:KR2b0004_SBCK_021-20b>¶<md:KR2b0004_SBCK_022-1a>¶
<pb:KR2b0004_WYG_021-1a>
欽定四庫全書
　後漢紀卷二十二
　　　　　　　　　　　　　晉　袁宏　撰
　　孝桓皇帝紀

第二十二¶
四年春正月辛丑南宫嘉徳殿火二月壬申武庫火¶夏
四月甲寅河間孝王開子博為任城王五月有星孛于
大辰¶丁夘源陵長夀門火六月羌寇金城安定漢陽武
威¶殺吏民中郎將皇甫規討羌大破之先是涼州刺史
<pb:KR2b0004_WYG_021-1b>
郭宏漢陽太守趙喜安定太守孫俊皆不任職倚恃¶貴
戚有司不敢糺規悉條奏其罪羌人聞之翕然乃¶喜一
時降者二十餘萬口徵拜議郎論功未畢常侍¶左悺私
求于規規執正不許悺遂以餘寇不絶收規¶下獄學生
張鳳等三百餘人守闕訟規終不省規竟¶坐論㑹赦復
徵為尚書頃之復為中郎將討梁益叛<md:KR2b0004_SBCK_022-1b>¶羌有功封喜城
侯固讓不受規字威明安定朝那人¶初譏切梁氏謝病
歸教授十餘年冀既誅旬月之間¶禮辟五至皆不就公
<pb:KR2b0004_WYG_021-2a>
車徵乃起為泰山太守規好推¶賢達士太傅陳蕃太尉
楊秉長樂少府李膺太守張¶奐皆規所教授致顯名于
時秋八月占賣闗内侯羌冦張掖¶酒泉尚書令陳蕃薦五處士
曰臣聞善人者天地之¶紀治之所由也詩云思皇多士
生此王國天誕俊乂¶為陛下出當輔明時左右大業者
也處士豫章徐穉¶彭城姜肱汝南袁閎京兆韋著潁川
李曇徳行純偹¶著于民聽宜登論道協亮天工終能翼
宣威徳増光¶日月者也詔公車偹禮徵皆辭疾不至穉
<pb:KR2b0004_WYG_021-2b>
字孺子豫<md:KR2b0004_SBCK_022-2a>¶章南昌人也家貧嘗自耕稼非其衣不服非
其力不¶食恭儉義讓非禮不言所居服其徳化道不拾
遺陳¶蕃嘗為豫章太守以禮請署功曹穉為之起既謁
而¶退蕃歸之粟受而分諸隣里舉有道起家拜太原太¶
守皆不就諸公所辟雖不就其有死䘮者負笈徒步¶千
里赴弔斗酒隻雞藉以白茅酹畢便退䘮主不得¶知也
初穉少年逰國學中江夏黄瓊敎授于家故穉¶從之諮
訪大義瓊後仕進位至三司穉絶不復交及¶瓊薨當葬
<pb:KR2b0004_WYG_021-3a>
穉乃往赴弔進酹哀哭而去人莫知者時¶天下名士四
方逺近無不㑹者各言聞豫章徐孺子¶来何不相見推
問䘮宰曰頃寧有書生來邪對曰先<md:KR2b0004_SBCK_022-2b>¶時有一書生來衣
麤薄而哭之哀不記姓字僉曰必¶孺子也于是推選能
言語者陳留茅季偉候相相見¶酤酒市肉穉為飲食季
偉請國家之事穉不答更問¶稼穡之事穉乃答之季偉
還為諸君說之或曰孔子¶云可與言而不與言失人穉
其失人乎郭林宗曰不¶如君言也孺子之為人也清潔
<pb:KR2b0004_WYG_021-3b>
髙㢘饑不可得食寒¶不可得衣而為季偉飲酒食肉此
為已知季偉之賢¶故也所以不答國事者是其智可及
其愚不可及也¶何不知之乎是時宦豎専政漢室寖亂
林宗周旋京¶師誨誘不息穉以書誡之曰大木將顛非
一繩所維¶何為棲棲不遑寧處林宗感悟曰謹拜斯言
以為師<md:KR2b0004_SBCK_022-3a>¶表姜肱字伯淮彭城廣戚人隠居静處非義不
行敬¶奉舊老訓導後進常與小弟季江俱行為盜所劫
欲¶殺其弟肱曰弟年穉弱父母所矜又未聘娶願自殺
<pb:KR2b0004_WYG_021-4a>
以濟家弟季江復言曰兄年徳在前家之英俊何可害¶
之不如殺我我頑闇生無益于物沒不損于数乞自¶受
戮以代兄命二人各争死于路盜戢刃曰二君所¶謂義
士棄物而去肱車中尚有數千錢在席下盜不¶見也使
從者追以與之盜感之亦復不取肱以物已¶歴盜手因
以付亭長委去舉有道方正皆不就袁閎¶字夏甫太傅
安之𤣥孫自安至閎四世三公貴傾天¶下閎𤣥静履貞
不慕榮宦身安茅茨妻子御糟糠父<md:KR2b0004_SBCK_022-3b>¶為彭城太守䘮官
<pb:KR2b0004_WYG_021-4b>
閎兄弟五人常步行随柩車號泣¶晝夜從叔逢隗並為
公輔前後贈遺一無所受二公¶忿之至于州府辟召州
郡禮命皆不就韋著字休明¶京兆杜陵人隠居講授不
修世務李曇字子雲潁川¶陽翟人少䘮父事繼母繼母
酷烈曇奉逾謹率妻子¶執勤苦不以為怨曇身耕農以
奉供養得四時珍玩¶未嘗不先拜而後進母鄉里有父
母者宗其孝行以¶為法度徵聘不應唯以奉親為歡夏
四月戊辰虎賁¶掖門火五月康陵園火武陵蠻夷反車
<pb:KR2b0004_WYG_021-5a>
騎將軍馮緄¶討之緄上書曰夫勢得容姦伯夷可疑不
得容姦盜¶跖可信樂羊伐中山反而語功文侯示以謗
書一箧<md:KR2b0004_SBCK_022-4a>¶願請中常侍一人監軍財費尚書朱穆奏曰臣
聞出¶郊之事將軍制之所以崇威信合事宜也即緄有
嫌¶不當荷任即緄無嫌義不見疑樂羊戰國陪臣猶賴¶
見信之主以全其功況唐虞之朝而有猜嫌之事哉¶緄
設虚端以自阻衞為臣不忠帝寢其奏穆又上書¶言漢
故事中常侍或用士人建武以来乃悉用宦者¶延平已
<pb:KR2b0004_WYG_021-5b>
来寖益貴盛假貂璫之飾任常伯之職天朝¶政事一更
其手權傾天下寵逼人主子弟親戚並荷¶職任放濫驕
逸莫能禁禦無行之徒媚求官爵恃勢¶驕寵漁食百姓
臣以為可皆遣罷率由舊章博選天¶下清純之士達國
體者以補其虚即陛下可為堯舜<md:KR2b0004_SBCK_022-4b>¶之君衆僚皆為稷卨
之臣矣上不從穆後復見口陳¶奏上不悦穆伏不起左右
叱穆出于是宦者更共稱¶詔以詰讓穆憤激發疽而卒
公卿以穆立節忠清守¶死善道宜䝉旌寵以勸忠勤乃
<pb:KR2b0004_WYG_021-6a>
追贈益州刺史穆字¶公叔南陽宛人初為冀州刺史始
濟河長史解印去¶者四十餘人中常侍趙忠䘮父斂為
璵璠玉匣穆下¶郡考正乃至發墓視尸其家稱寃自訴
穆坐徵詣廷¶尉髠輸左校後得原歸家頃之朝臣多為
穆訟寃由是¶徵命議郎尚書十一月武陵蠻夷降¶
六年春正月戊午司徒种暠薨大鴻臚許栩為司徒¶暠
字景伯河南洛陽人父早亡有財三千萬暠皆以<md:KR2b0004_SBCK_022-5a>¶賑鄉
里貧者當時豪貴莫不遂識知之年四十四縣¶始召為
<pb:KR2b0004_WYG_021-6b>
門下吏時河南尹田歆外甥王諶名知人歆¶謂之曰河
南當舉六孝㢘皆得貴人書命不宜相違¶欲以五副之
自舉一清名堪成就者上以報國下以¶託子孫汝助我
索之諶答曰知臣莫若君君為二千¶石當清察郡中詢
于賢良諶安得知之歆曰郡中所¶送固凡庸耳欲因汝
之明求人之所不知而有奇者¶耳明日諶東出送客駐
車太陽郭裏見暠還語歆曰¶為君得孝㢘矣問居何山
答曰洛陽門下吏也歆笑¶曰當得隠滯之夫乃洛陽吏
<pb:KR2b0004_WYG_021-7a>
邪答曰夫異士必居山¶谷但其居處異耳徳未必有也
處人間而有異而人<md:KR2b0004_SBCK_022-5b>¶不知已獨知之乃奇耳若不相信
可召而與之言歆¶便于府召見于庭中詰問職事長吏
所施行暠分别¶具對皆有條理乃署主簿功曹舉孝亷
由是知名二¶月戊戌大赦天下夏四月辛亥康陵東署
大火秋七¶月甲午平陵園寢火十月上廣城校獵光禄
勲陳蕃¶上書諫曰臣聞人主有事于苑囿唯西郊順時
講武¶以殺屬助祭盡孝敬之道也違是則為逸逰肆樂
<pb:KR2b0004_WYG_021-7b>
情¶意故臯陶誡舜曰無敢逰佚周公誡成王曰無盤逰¶
于田虞舜成王猶有此誡況徳不及二主者哉當今¶兵
戈未戢是陛下焦心坐而待旦之時也而不以是¶乃揚
旌旗之耀騁輿馬之觀非聖賢恤民之意者也<md:KR2b0004_SBCK_022-6a>¶上不納¶
七年春二月太尉黄瓊薨瓊字世英江夏安陸人清¶貞
守正進止必以禮居宰相位㢘平公正數納讜言¶為朝
廷所重上亦愍惜焉贈車騎將軍邟鄉侯印綬¶諡曰昭
侯有孫曰琬三月癸亥殞石於右扶風太常¶楊秉為太
<pb:KR2b0004_WYG_021-8a>
尉是時中常侍侯覽具瑗驕縱最甚選舉¶不實政以賄
成秉奏覽等佞諂便辟竊國權柄召樹¶姦黨賊害忠良
請免官理罪奏入尚書詰秉曰夫設官¶分職各有司存
三公統外御史察内今越左右何所¶依據其開公具對
秉便對曰除君之惡惟力是視鄧¶通失禮申屠嘉召而
責讓文帝從而請之漢故事三<md:KR2b0004_SBCK_022-6b>¶公鼎司無所不統尚書
不能詰上不得已乃免覽官¶瑗削國秉於是奏免刺史
郡守以下二十餘人皆民¶之蠧也夏四月乙丑封皇后
<pb:KR2b0004_WYG_021-8b>
弟鄧庾為育陽侯秋九¶月武陵蠻夷叛寇掠數郡荆州
刺史度尚討之將戰¶尚召治中别駕曰今後無轉輸前
有彊敵吏士捷獲¶已多緩之則不肯力戰急之則事情
切迫&KR0343;有逃竄¶今與諸君俱處虎口勝則功成敗則無
餘為之奈何¶諸從事者莫知所出尚宣言曰今兵實少未
可進當¶復須諸郡兵至且各休息聽其射獵軍中喜踊
大小¶皆出尚密呼所親燔其積聚獵者還莫不涕泣尚
使¶人慰勞曰蠻人多寶足富數世諸卿但不并力耳所<md:KR2b0004_SBCK_022-7a>¶
<pb:KR2b0004_WYG_021-9a>
亡何足介意其明旦秣馬蓐食徑赴屯城賊見尚晏¶然
不圗其吏士憤激遂克殄之封尚右鄉侯除一子¶為郎
尚字博平山陽湖陸人也初為上虞長糾摘姦¶伏縣中
謂之神明擢門下書佐朱俊謂之幹世之才¶俊後顯名
終如尚言縣有孝女曹娥年十四父旴溺¶于江不得尸
娥號慕不已遂赴江而死前後長吏莫¶有紀者尚至官
改葬娥樹碑表墓以彰孝行縣民故¶洛陽市長淳于翼
學問淵深大儒舊名常隠于田里¶希見長吏尚往候之
<pb:KR2b0004_WYG_021-9b>
晨到其門翼不即相見主簿曰¶還不聽停車待之翼晡
乃見尚尚宗其道徳極談乃¶退其優賢表善皆類此也
冬十月行幸章陵祠舊宅<md:KR2b0004_SBCK_022-7b>¶遂有事于陵廟戊辰行幸于
雲夢臨水祠湖陽新野¶公主張敬侯魯哀公廟是時勃
海王悝驕慢僣侈不¶奉法度見上無子隂有嗣漢之望
北軍中候史弼上¶疏曰臣聞帝王之於親戚愛之雖隆
必示之以威禮¶寵之雖貴必示之以法度如是則和親之
道興骨肉¶之情固昔襄王恣甘昭公孝景皇帝驕梁孝
<pb:KR2b0004_WYG_021-10a>
王二弟¶階寵卒用悖慢周有播蕩之禍漢有袁盎之變
竊聞¶勃海王悝恃至親之屬藉偏私之愛有僣慢之心
頗¶不用制度外聚輕薄不逞之徒内荒酒色出入無常¶
所與羣居皆家之棄子朝之斥臣有口無行必有羊¶勝
伍被之類州司不敢彈糾𫝊相不能匡輔陛下寛<md:KR2b0004_SBCK_022-8a>¶仁隆
於友于之義不忍遏絶恐遂滋蔓為害彌大乞¶露臣奏
宣示百僚使議于朝明言其失然後詔公卿¶平處其法
法決罪定乃下不忍之詔臣下固執然後¶少有所許如
<pb:KR2b0004_WYG_021-10b>
是則聖主無傷親之議勃海長有享國¶之祚不然懼大
獄將興使者相望于道矣上以至親¶不問其事弼字公
謙陳留考城人歴職忠謇無所傾¶撓自尚書為平原太
守詔書下諸郡察黨人時所在¶怖懼皆有所舉多至數
千人弼獨上言無黨人從事¶主者坐問責曰詔書憎嫉
黨人極懇至諸郡皆有平¶原何獨無弼對曰先王疆理
天下畫為九壤物土不¶同風俗亦異他郡自有平原自
無胡可相比若趨諾<md:KR2b0004_SBCK_022-8b>¶詔書誣陷忠良平原之人皆為黨
<pb:KR2b0004_WYG_021-11a>
乎從事大怒奏弼¶罪以贖免遷河東太守弼初至郡敕
門下有請一無¶所通常侍侯覽遣諸生齎書求假鹽税
及有所屬門¶長不為通生詐稱自言者以見弼弼怒收付
獄即日¶考殺之覽後以誣弼謗誹朝政徵詣廷尉論棄
市平¶原吏民走詣闕訟弼得減死一等刑竟歸田里後
數¶為公卿所薦拜彭城相為政務抑豪强雖有縦放然¶
豪右斂手小民有罪率多恩貸¶
八年春正月使中常侍左悺之苦祠老子上始好神¶仙
<pb:KR2b0004_WYG_021-11b>
之事勃海王悝謀反徙為定陶王丙申晦日有食¶之詔
公卿校尉舉賢良方正各一人河南劉淑對曰<md:KR2b0004_SBCK_022-9a>¶臣聞立
天之道曰隂與陽立人之道曰仁與義故夫¶婦正則父
子親父子親則君臣通君臣通則仁義立¶仁義立則隂
陽和而風雨時矣夫吉凶在人水旱由¶政故勢在臣下
則地震坤裂下情不通則日月失明¶百姓怨恨則水旱
暴興主上驕淫則澤不下流由此¶觀之君其綱也臣其
紀也綱紀正則萬目張君臣正¶則萬國理故能父慈子
<pb:KR2b0004_WYG_021-12a>
孝夫信婦貞兄愛弟順如此¶則隂陽和風雨時萬物得
所矣癸未廢皇后鄧氏后驕¶忌嘗與上所幸郭貴人更
相譖訢由是故以廢憂死¶親屬皆免歸本郡三月辛巳
大赦天下夏四月丁巳¶壊諸淫祀壬戌河水清五月丙
戌太尉楊秉薨秉字<md:KR2b0004_SBCK_022-9b>¶叔節少𫝊父業隠居教授三十餘
年乃應司空之辟¶稍遷刺史二千石所歴皆有政績雖
二公之子經歴¶州郡嘗布衣蔬食老而不改在公卿位
朝廷每有得¶失便盡心正諫退而削草雖子弟不知也
<pb:KR2b0004_WYG_021-12b>
秉不飲酒¶早䘮夫人遂不復娶所在以神明稱嘗曰我
有三不¶惑財酒色有子曰賜亦顯名儒行六月匈奴寇
邊郎¶將度尚撃之九月京師地震冬十月丙寅太中大
夫¶陳蕃為太尉蕃讓曰不僭不忘率由舊章臣不如太¶
常胡廣齊七政訓五典臣不如議郎王暢文武兼資¶折
衝萬里臣不如弛刑司𨽻李膺上不許蕃又上書¶曰臣
聞昔齊桓公任管仲將正諸侯先治政令今寇<md:KR2b0004_SBCK_022-10a>¶賊在外
四肢之疾耳臣竊寢不能寐食不能飽憂陛¶下内政未
<pb:KR2b0004_WYG_021-13a>
治忠言日疎前梁冀五侯弄權天啓陛下¶收而戮之當
時天下號為小清其前監未逺旋起覆¶車之軌矣往年
地動日蝕火災皆隂盛之應願陛下¶割塞左右豫政之
原引納尚書朝省之事簡練髙潔¶斥退佞邪如此則天
和于上地洽于下矣從陛下踐¶祚以来大臣誰敢舉左
右之罪往者申屠嘉召鄧通¶文帝遣詣嘉府乃從而請
之三公之職何所不統但¶今左右驕忿欲令三公不得
舉筆臣蕃今擢自閭閻¶特為陛下日月所照奈何受恩
<pb:KR2b0004_WYG_021-13b>
如臣而當避難茍生¶不敢正言陛下雖厭臣毒言人臣
有自勉强書奏上<md:KR2b0004_SBCK_022-10b>¶不悦愈以疾蕃辛巳立皇后竇氏初
憲之誅家屬廢¶為庶民武字㳺平少有學行常閒居大
澤不交世務¶諸生自逺方來授業百餘人名聞闗西武
生五男二¶女長男紹次機次恪長女妙即后也上以武
三輔大¶族武有盛名后入掖庭逾月立為皇后武甚不
樂輿¶疾至京師拜武為特進城門校尉封槐里侯紹為虎¶
賁中郎將武乃稱疾篤固辭爵位勃海盜賊盖登自¶稱
<pb:KR2b0004_WYG_021-14a>
太上皇帝伏誅十二月使中常侍管霸之苦祀老¶子¶
九年春正月沛國盜賊戴異自稱上皇帝伏誅辛酉¶太
常胡廣為司徒三月辛巳京師夜有火光轉相驚<md:KR2b0004_SBCK_022-11a>¶譟夏
四月庚午河水清平原人襄楷詣闕上書曰臣¶聞天不
言者以文象設教臣竊見往年五月熒惑入¶紫微犯帝
座其閏月太白犯房心於占天子凶三月¶洛陽城中夜
無故有火光人聲正喧於占皆不出三¶年天子當之春
夏已來皆有繁霜皆用刑酷急不當¶罪使之然也自陛
<pb:KR2b0004_WYG_021-14b>
下即位以來誅寇氏孫氏鄧氏其¶從坐者非一李雲之
死天下知其寃也自漢興以來¶未有諫主被誅用刑太
深如今者也昔文王能以一¶妻享十子之祚今陛下宫
女千人不如文王之一妻¶者明刑重而無徳也臣聞布
穀聞於孟夏蟋蟀吟於¶始秋物有微而至信人有賤而
必忠臣雖極賤思效<md:KR2b0004_SBCK_022-11b>¶愚誠願賜清閒極盡所言上即詔
尚書召問楷曰臣¶聞古者本無宦臣孝武末春秋髙數
逰後宫始置之¶耳後稍見任至孝順帝時遂益昌熾也
<pb:KR2b0004_WYG_021-15a>
案天市内宦¶者四星不在太微中而在市中明宦者但
當侍不得¶預内今乃處古常伯之位決謀扵中傾動内
外恐非¶天意也天子以楷章及對下有司尚書奏自古
有宦¶者之官非近世所置漢初張澤為大謁者佐絳侯
孝¶文帝使趙談參乗而子孫昌盛今楷不陳損益而務
析¶言破律違背經義偽託神靈扵是論楷司寇戊寅特¶
進竇武為大將軍武移疾洛陽都亭固讓至于數十¶詔
公車勿復通章武惶恐不得已就職在公肅而不<md:KR2b0004_SBCK_022-12a>¶猛其
<pb:KR2b0004_WYG_021-15b>
所交友若陳仲舉李元禮等皆為之議論而訪¶政事焉
妻子惡衣服車馬茍全而已卑身正己率宗¶族内外僮
僕莫敢違法者六月庚午祀老子濯龍中¶用夜郊而樂
鮮卑烏孫寇邊匈奴中郎將張奐撃降¶之時自宦者専
權在位子弟親屬及茍進之士連結¶依附以取榮寵乗
勢肆意陵暴天下扵是善人君子¶懼人倫虧廢發憤忘
難初陽翟令張輿黄門張讓弟¶也多殺無辜贓餘千金
李膺初為河南尹收輿考殺¶之尚書詰膺曰尹視事無
<pb:KR2b0004_WYG_021-16a>
幾而多殺伐乎膺對曰昔¶孔子為魯司寇七日誅少正
卯于兩觀之下今臣列¶官已積二旬私懼稽留為&KR0317;反
獲速疾之譏膚受之<md:KR2b0004_SBCK_022-12b>¶愬以闗聖聼自知罪死期不旋踵
然臣愚計乞留五¶月尅殄元惡然後退就湯鑊始生之
願也上不省論¶輸左校頃之起家為司𨽻校尉振綱直
䋲多所摧戮¶河東太守單安河内太守徐盛中常侍單
超徐璜之¶弟也憑寵干紀瀆貨害政沛國朱寓嘗為司
𨽻校尉¶奏安盛曰此等皆宫豎昆叔刀鋸之餘横䝉恩
<pb:KR2b0004_WYG_021-16b>
私剖¶符三河不能思展命力以答天地敢張豺狼之口
吞¶噬百姓之命罪深璺重人鬼同疾臣銜命操斤翦其¶
兇醜輒考核𧷢罪事皆伏上詔安盛廷尉治罪汝南¶人
范滂字孟博郡召為功曹即褰衣就車急於救時¶也進
善退惡風教肅然郎中不便者咸共疾之所舉<md:KR2b0004_SBCK_022-13a>¶者謂之
朋黨後為太尉黄瓊所辟登車攬轡有澄清¶天下之志
受詔使冀州守令聞滂名其有𧷢汙未發者¶皆解印綬
去滂舉刺史二千石二十餘人罪惡者皆¶權豪之黨也
<pb:KR2b0004_WYG_021-17a>
尚書詰滂曰所舉無乃猥多恐有寃疑¶其更詳核勿拘
于前滂對曰臣之所舉自非饕穢姦¶罪豈以汚臣簡札
臣以㑹日促迫故先舉所聞其未¶審者方當參實以除
凶類臣聞農勤于除草故穀稼¶豐茂忠臣務在除姦故
王道肅清滂覩時方艱難知¶其志不行乃投刺而去扵
是中人恥懼懐謀害正矣山¶陽人張儉字元節以正直
知州舉秀才刺史非其人¶謝病不起太守翟超臨郡請
為東部督郵儉解巾應<md:KR2b0004_SBCK_022-13b>¶之儉舉劾中常侍侯覽前後請
<pb:KR2b0004_WYG_021-17b>
奪民田三百餘頃第¶舍十六區皆髙樓四周連閣洞殿
馳道周旋類于宫¶省豫作夀冢石椁雙闕髙十餘丈以
準陵廟破人家¶居發掘冢墓及虜掠良人妻婦女皆應
沒入儉比上¶書為覽所遮截卒不得上儉行歩至平陵
逢覽母乗¶軒道從盈衢儉官屬呵不避路儉按劒怒曰
何等女¶子干督此非賊邪使吏卒收覽母殺之追擒覽
家屬¶賓客死者百餘人皆僵尸道路伐其園宅井堙木
刋¶雞犬器物悉無餘類覽素佞行稱寃于上曰母及親
<pb:KR2b0004_WYG_021-18a>
屬無罪横為儉所殘害皆大將軍竇武前太尉掾范滂¶所
諷上以儉郡吏不先請奏擅殺無辜徵付廷尉詔<md:KR2b0004_SBCK_022-14a>¶收儉
儉乃亾命逃竄吏捕之急儉與魯國孔襃有舊¶後事發
覺儉走至東萊李篤家督郵毛欽操兵至篤¶家引欽就
席曰明廷何為枉駕自屈欽曰張儉負罪¶入君門是以
來耳篤曰儉負罪亡命篤豈得蔵之若¶審在此此人名
士明廷寧宜執之欽因起撫篤背曰¶蘧伯玉恥獨為君
子足下為仁義奈何獨専美邪篤¶曰今欲分之明廷載
<pb:KR2b0004_WYG_021-18b>
半去矣欽嘆息而去篤道儉經¶北海戲子然家送入漁
陽出塞得免其所經歴子然¶之徒皆伏誅儉親屬内外
並皆滅盡于是佞幸内憾¶媚上思報矣初河内張成道
術士也知當大赦使女¶殺人李膺之為司𨽻收成殺之
是秋覽等教成弟子<md:KR2b0004_SBCK_022-14b>¶牢順上書曰司𨽻李膺御史中丞
陳蕃汝南范滂潁¶川杜宻南陽岑晊等相與結為黨誹
謗朝廷廹脅公¶卿自相薦舉三桓専魯六卿分晉政在
大夫春秋所¶譏九月詔收膺等三百餘人其逋逃不獲
<pb:KR2b0004_WYG_021-19a>
者懸千金¶以購之使者相望于道其所連及死者不可
勝數而¶黨人之議始于此矣上使中常侍王甫治黨事
太尉¶陳蕃曰所考者皆憂國患時當官不撓是何罪而
乃¶爾邪不肯署名上不從遂皆下獄獄吏曰諸人入獄¶
者當祭臯陶酒范滂曰臯陶古之直臣如滂無罪乃¶理
滂于天如其有罪祭之何益衆人聞之皆不祭膺¶等皆
三木嚢頭伏于階下王甫次在後因越前對問<md:KR2b0004_SBCK_022-15a>¶曰合黨
連羣必有盟誓其所圗謀皆何等邪悉以情¶對滂曰竊
<pb:KR2b0004_WYG_021-19b>
聞仲尼之言見善如不及見不善如探湯¶欲使善善齊
其清惡惡同其汙謂王政之所願聞不¶悟反以為黨王
甫曰卿軰皆相㧞舉迭為脣齒其不¶合則見排擯非黨
而何滂乃仰天曰古之修善自求¶多福今之修善乃陷
大戮死之日願賜一畚薄埋滂¶于首陽山側上不負于
皇天下不媿于伯夷叔齊甫¶為之改容即解桎梏去嚢
頭尚書霍諝以為黨事無¶驗表諫赦之皆歸田里滂發
京師道路迎者數千人¶滂謂友人殷仲子黄子敬曰今
<pb:KR2b0004_WYG_021-20a>
子相随是重吾禍也¶遂逃歸鄉里焉陳留人夏馥字子
治安貧樂道不求<md:KR2b0004_SBCK_022-15b>¶當世郡内多豪族奢而薄徳未嘗過
門躬耕澤畔以¶經書自娱由是為豪勢所非而馥志業
逾固為海内¶所稱諸府交辟天子𤣥纁徵皆不就嘗奔
喪經洛陽¶歴太學門諸生曰此太學門也馥曰東野生
希逰帝¶王之庭徑去不復顧公卿聞而追之不得而見
也黨事¶之興馥名在捕中馥乃髠髭髮易姓名匿迹逺
竄為¶人傭賃馥弟静駕車馬載絹餉之於滏陽縣客舍
<pb:KR2b0004_WYG_021-20b>
見¶馥顔色毁瘁不能復識也聞其聲乃覺之起向之拜¶
馥避之不與言夜至静所呼静語曰吾疾惡邪佞不¶與
交通以此獲罪所以不恥饑寒者求全身也奈何載¶禍
相餉也明旦各遂别去以獲免於是袁閎築室於<md:KR2b0004_SBCK_022-16a>¶庭日
于室中東向拜母去前後門户及母䘮亦不制¶服位如
此十五年卒以夀終是時太學生三萬餘人¶皆推先陳
蕃李膺被服其行由是學生同聲競為髙¶論上議執政
下譏卿士范滂岑晊之徒仰其風而扇¶之於是天下翕
<pb:KR2b0004_WYG_021-21a>
然以臧否為談名行善惡託以謡言¶曰不畏彊禦陳仲
舉天下模楷李元禮公卿以下皆¶畏莫不側席又為三
君八俊八顧八及之目猶古之¶八元八凱也陳蕃為三
君之冠王暢李膺為八俊之¶首海内諸為名節志義者
皆附其風膺等雖免廢名¶逾盛希之者惟恐不及涉其
流者時雖免黜未及家¶公府州郡爭禮命之申屠蟠嘗
逰太學退而吿人曰<md:KR2b0004_SBCK_022-16b>¶昔戰國之世處士横議列國之王
争為擁彗先驅卒¶有坑儒之禍今之謂矣乃絶迹于梁
<pb:KR2b0004_WYG_021-21b>
碭之間居三年¶而滂及難¶
袁宏曰夫人生合天地之道感于事動性之用也故¶動
用萬方參差百品莫不順乎道夲乎情性者也是¶以為
道者清浄無為少思少欲沖其心而守之雖爵¶以萬乗
養以天下不榮也為徳者言而不華黙而有¶信推誠而
行之不媿于鬼神而况于天下乎為仁者¶博施兼愛崇
善濟物得其志而中心傾向之欣然忘己以¶為千載一時也
為義者潔軌迹崇名教遇其節而明¶之雖殺身糜軀猶
<pb:KR2b0004_WYG_021-22a>
未悔也故因其所𢎞則謂之風節<md:KR2b0004_SBCK_022-17a>¶其所託則謂之流自
風而觀則同異之趣可得而見¶以流而尋則好惡之心
于是乎區别是以古先哲王¶必節順羣風而因物之流
導之而各使自盡其業故¶能班叙萬物之才以成務經
綸王畧直道而行者也¶中古陵遲斯道替矣上之才不
能以至公御物率以¶所好求物下之人不能博通為善
必以合時為貴故¶一方通而羣方塞矣夫好惡通塞萬
物之情也背異¶傾同世俗之心也中智且猶不免而況
<pb:KR2b0004_WYG_021-22b>
常人乎故欲¶進之心斐然向風相與矯性違真以徇一
時之好故¶所趨不必同而不相非則風俗遷矣春秋之
時禮樂¶征伐霸者迭興以義相持故道徳仁義之風往
往不<md:KR2b0004_SBCK_022-17b>¶絶雖文辭音制漸相祖習然憲章軌儀先王之遺
也¶戰國縱横强弱相陵臣主側席憂在危亡無不曠日
持¶乆以延名業之士而折節吐誠以招救溺之賓故有¶
開一説而饗執珪起徒歩而登卿相而逰説之風盛¶矣
髙祖之興草創大倫解赭衣而為將相舍介胄而¶居廟
<pb:KR2b0004_WYG_021-23a>
堂皆風雲豪傑崛起壯夫非有師友淵源可得¶而觀徒
以氣勇武功彰于天下而任侠之風盛矣逮¶乎元成明
章之間尊師稽古賔禮儒術故人重其學¶各自是其業
徒守一家之説以争異同之辨而守文¶之風甚矣自兹
以降主失其權閹豎當朝佞邪在位¶忠義之士發憤忘
難以明邪正之道而肆直之風盛<md:KR2b0004_SBCK_022-18a>¶矣夫排憂患釋疑慮
論形勢測虚實則逰説之風有¶益于時矣然猶尚譎詐
明去就間君臣疎骨肉使天¶下之人專制利害弊亦大
<pb:KR2b0004_WYG_021-23b>
矣輕貨財重信義憂人之¶急濟人之險則任侠之風有
益于時矣然樹私恵要¶名譽感意氣讐睚眦使天下之
人輕執政之權弊亦¶大矣執誠説修規矩責名實殊等
分則守文之風有¶益于時矣然立同異結朋黨信偏學
誣道理使天下¶之人奔走争競弊亦大矣崇君親黨忠
賢潔名行厲¶風俗則肆直之風有益于時矣然定臧否
窮是非觸¶萬乗陵卿相使天下之人自置于必死之地
弊亦大¶矣古之為政必置三公以論道徳樹六卿以議
<pb:KR2b0004_WYG_021-24a>
庻事<md:KR2b0004_SBCK_022-18b>¶百官箴規諷諫閭閻講肄以修明業於是觀行于
鄉¶閭察議于親鄰舉禮于朝廷考績于所涖使言足以¶
宣彼我而不至扵辯也義足以通物心而不至扵為¶佞
也學足以通古今而不至于為文也直足以明正¶順而
不至于為狂也野不議朝處不談務少不論長¶賤不辯
貴先王之教也𫝊曰不在其位不謀其政天¶下有道庻
人不議此之謂矣茍失斯道庻人干政權¶移于下物競
所能人輕其死所以亂也至乃夏馥毁¶形以免死袁閎
<pb:KR2b0004_WYG_021-24b>
滅禮以自全豈不哀哉時諸黄門無¶功而侯者多大將軍
竇武上表曰陛下即位以来梁孫¶鄧亳貴戚専勢侵逼
公卿略驅士民惡稔罪深或誅<md:KR2b0004_SBCK_022-19a>¶滅相屬以常侍黄門竊
弄王命欺㒺競行謗讟争入¶如忠臣李固杜喬在朝必
竭忠奉之節覺其姦萌因¶造妖言陷之禍門陛下不察
加以大戮冤感皇天痛¶入后土賢愚悲悼小大傷摧固
等既沒宦黨受封快¶兇慝之心張豺狼之口天下咸言
直如弦死道邊曲¶如鈎封公侯謡言之作正為于此陛
<pb:KR2b0004_WYG_021-25a>
下違漢舊典謂¶必可行自造制度妄爵非人今朝廷日
衰姦臣専政¶臣恐有胡亥之難在于不久趙髙之變不
朝則夕臣¶實懐愚不憚瞽言使身死名著碎體糞土薦
肉狐䑕¶猶生之年雖尊官厚禄不以易之也謹冒死陳
得失¶之要凡七十餘條伏惟陛下深思臣言束骸候誅
武<md:KR2b0004_SBCK_022-19b>¶數進忠言辭㫖懇惻李膺等被赦由武申救之也¶
永康元年春正月西羌寇三輔夫餘夷王寇𤣥菟夏¶四
月中郎將張奐以南單于車兒不能治國事上言¶更立
<pb:KR2b0004_WYG_021-25b>
左鹿蠡王都紺為單于詔曰春秋大居正車兒¶一心
向化何罪而黜其遣還廷攝部落五月壬子¶晦日有食
之六月甲寅詔公卿校尉舉賢良方正各¶一人潁川荀
爽對䇿曰臣聞火生于木故其徳孝漢¶之諡帝稱孝者
其義取此也故漢制使天下皆講孝¶經選吏能舉孝㢘
皆以孝為務也夫喪親自盡孝之¶終也今二千石不得
終三年喪恐非所以為孝道而¶稱火徳也頃者𦙍嗣數
乏本枝不繁其咎未必不由<md:KR2b0004_SBCK_022-20a>¶此往者孝文勞謙自約行
<pb:KR2b0004_WYG_021-26a>
過乎儉故有遺詔以日易¶月此謂夷恵激俗適身而已
不可貫之萬世為後嗣¶徳者也雖古今損益未能諒隂
可存其禮以示天下¶又公卿二千石皆輔主宣化政之
本也而使不赴父¶母之䘮人義替矣春秋𫝊曰上之所
為民之歸也上¶使不為民或為之是以加罰假若上之
所為而民亦¶為之向其化也又何誅焉假使大臣皆不
行三年之¶䘮何以責之古者臣有大䘮則君三年不呼
其門可¶如舊禮以美風俗臣聞有夫婦然後有父子有
<pb:KR2b0004_WYG_021-26b>
父子¶然後有上下有上下然後有禮義故夫婦之始王
教¶之端也孔子曰天尊地卑乾坤定矣書曰釐降二女<md:KR2b0004_SBCK_022-20b>¶于媯汭言雖帝堯之女下嫁于虞猶屈體降下婦道¶于
虞氏也春秋之義王姬嫁齊侯使魯主之不以天¶子之
尊加諸侯也今漢承秦法設尚主之義以妻制¶夫失陽
唱之義以卑臨尊違乾坤之道今誠改尚主¶之制稱尊
卑之性則嘉瑞降天吉符出地是以萬物¶各得其叙矣
書奏即棄去之庚子大赦天下秋八¶月黄龍見巴郡初
<pb:KR2b0004_WYG_021-27a>
民就池浴相戲曰此中有黄龍因¶流𫝊民間太守上言
時史以書帝紀是時政治衰缺¶所居多言瑞應皆此類
也本志曰瑞興非時則為妖¶孽為言雖虚此為龍孽也
冬十月壬戌南宫平城内¶屋壊十二月丁丑帝崩于徳
陽殿初河間孝王生解<md:KR2b0004_SBCK_022-21a>¶瀆亭侯淑淑生萇萇生宏帝崩
無嗣太將軍竇武召¶御史劉鯈鯈盛稱宏于武武與太
后定䇿禁中太后¶詔曰大行皇帝徳載天地光照上下
不獲𦙍嗣之祚¶早棄萬國朕憂心摧傷追覽前代法王
<pb:KR2b0004_WYG_021-27b>
后無適即擇¶賢近親考徳敘才莫若解瀆亭侯宏年十
有二嶷然¶有周成之質春秋之義為人後者為之子其
以宏為¶大行皇帝嗣使光禄大夫劉鯈持節之國奉迎¶
　
　
　
　
　後漢紀卷二十二
