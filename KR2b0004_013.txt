# -*- mode: mandoku-view -*-
#+TITLE: 後漢紀
#+DATE: 2015-09-23 10:01:38
#+PROPERTY: LASTPB  <md:KR2b0004_SBCK_012-1a>
#+PROPERTY: JUAN 13


¶
<md:KR2b0004_SBCK_013-1a>¶
<pb:KR2b0004_WYG_012-1a>
欽定四庫全書
　後漢紀卷十三
　　　　　　　　　　　　　　晉　袁宏　撰
　　

孝和皇帝紀上第十三¶
永元二年夏六月竇憲耿秉自朔方出塞三千里斬¶首
大獲銘燕然山而還即拜憲為大將軍封武陽侯¶食邑
一萬户耿秉為美陽侯憲譲不受還京師於是¶竇篤為
衛尉景執金吾瓌光禄勲尊太后母泚陽主¶為長公主
<pb:KR2b0004_WYG_012-1b>
益泚陽湯沐邑二千戸憲等驕奢不遵法度¶唯瓌恭儉
自守尚書何敞上封事曰臣聞忠臣憂世¶譏刺貴臣至
以殺身滅家而猶為之者何誠君臣義¶重情不能已也
臣見國之將危家之將凶皆有所由¶較然易知不可不
察也昔鄭莊公不防叔段之禍後¶更滋蔓今竇憲兄弟専
朝虐用百姓殺戮盈溢咸曰叔段<md:KR2b0004_SBCK_013-1b>¶州吁將生於漢也故
臣前連上便宜直陳得失非¶為嫉妒憲等也誠欲絶其
緜緜塞其涓涓上不欲皇¶太后損文母之號使陛下有
<pb:KR2b0004_WYG_012-2a>
失教之議下使憲等得¶保其福然臧獲之謀上安主父
下存主母猶不免於¶嚴怒況臣微末敢竭愚忠哉然臣
累世䝉恩位典機¶宻每念厚德忽然忘生雖知身必夷
滅誠不忍目見¶禍至故敢書寫肝膽舒布愚情駙馬都
尉瓌忠孝愛¶主最自修整聞瓌比自申陳願抑損家權
退身避賢¶宜順其意斯誠宗廟之至計竇氏之大福也
敞辭㫖¶切直深為憲等所怨濟南王康光武之子也最
為尊¶重而驕奢太甚於是左遷敞為濟南王太傅司𨽻
<pb:KR2b0004_WYG_012-2b>
校<md:KR2b0004_SBCK_013-2a>¶尉司空蔡河南尹王調洛陽令李阜皆竇氏之黨也¶
乗憲之勢枉法任情尚書僕射樂恢奏免蔡等外以¶清
京都内欲繩外戚由是為憲等所忌瓌常欲往候¶恢使
人先言恢恢謝而絶之憲兄弟怒其異已常欲¶陷害之
恢妻諫恢曰古有容身之道何必以言取怒¶歎曰何忍
素餐立人朝乎乃上疏曰臣聞百王之失¶咸以陰盛凌
陽而權移於下大臣專朝而勢去公室¶未有君德休明
而臣下闚&KR0959;主一其柄而社稷傾危¶者先帝早棄天下
<pb:KR2b0004_WYG_012-3a>
陛下富於春秋今諸舅執政外¶戚盈朝非所以寧王
室示天下也夫天地不交則衆¶生夭傷君臣失序則萬
民受殃政失不救其弊不測<md:KR2b0004_SBCK_013-2b>¶當今所急上宜以義自割
下宜以謙自别四舅保爵¶土於子孫皇太后永無慙於
宗廟誠計之上者書御¶不省恢乃乞骸骨詔授恢為騎
都尉憲風郡縣使廹¶脅恢恢遂飲藥而死天下聞之皆
以為寃恢字伯竒¶京兆長陵人也父為吏得罪於令令
將殺之恢年十¶二伏寺門外啼泣不舍晝夜令嘉其孝
<pb:KR2b0004_WYG_012-3b>
赦其父罪恢¶事博士焦貺貺為河東太守恢隨之官閉
廬専精不¶與掾吏交後貺有事被考諸生皆繫獄恢皎
然得免¶恢為人亷潔抗厲衡陽侯陰就聞以禮請之恢
絶不¶答杜陵人楊正嘗毁惡恢然舉正子為孝亷恢善
潁¶川杜安安上書得為巴郡太守遣使貽恢書恢不就<md:KR2b0004_SBCK_013-3a>¶答之曰干主求禄非平生操也其不念舊惡恥交進¶趨
皆此類也何敞既傅濟南盡心輔道歲餘遷為汝¶南太
守敞常疾俗吏苛刻以要名譽為政務從寛和¶立春日
<pb:KR2b0004_WYG_012-4a>
乃召督郵還府復遣吏案行屬縣顯孝行舉¶仁義由是
郡中翕然百姓化之其歸養老母推財相¶譲者數百人
秋七月㑹稽山崩本志稱劉向曰山陽¶君也水臣也君
道崩壞百姓失所竇太后攝政竇憲¶専權之應也¶
二年春正月大赦天下夏耿秉出塞至涿邪山與北¶單
于相遇大戰破之秉字伯初國之子也魁梧有才¶畧善
説司馬法為將常為士卒先休息不結營然逺<md:KR2b0004_SBCK_013-3b>¶斥候明要
誓士卒爭為致死秉薨諡壯侯南單于聞秉¶薨舉國發
<pb:KR2b0004_WYG_012-4b>
喪剺面流血得外國心如此秉弟䕫壯勇¶有氣力以軍
功拜騎都尉常以精騎八百出塞於金¶微山斬閼氏名
王以下五千餘級以功封栗邑侯五月丙辰立皇弟夀
為濟北王開為河¶間王淑為城陽王立故淮南閔王昞
子惻為常山王¶故齊王晃子無忌為齊王北海王睦子威
為北海王車¶師遣使奉獻六月庚辰封竇憲為武陽侯
篤偃侯景¶汝陽侯瓌夏陽侯憲獨不受封辛卯中山王
焉薨諡¶曰簡王光武時諸王皆就國焉以郭后少子故
<pb:KR2b0004_WYG_012-5a>
留京¶師至永平初乃就國詔賜羽林右騎為虎賁又令
上¶官屬子弟以為官騎焉皆上疏辭譲詔曰諸侯出境<md:KR2b0004_SBCK_013-4a>¶必有武備夾谷之㑹司馬以從夫有文事必有武備¶所
以重蕃也王無辭焉是夏月氏王謝將七萬騎攻¶班超
超衆大恐超曰月氏兵雖多千里逾葱嶺何足¶憂哉但
當收穀堅守饑窮自降不過數十日決矣謝¶攻超不能
下抄掠無所得超度其糧盡必從龜兹求¶食乃遣數千
兵伏東界要之謝果遣騎賫金銀珠玉¶往龜兹伏兵遮
<pb:KR2b0004_WYG_012-5b>
擊盡殺之遣使持所斬以示謝謝大驚¶即遣使請罪願得
生歸超縱遣之月氏震怖歲歲奉¶貢秋七月大將軍竇
憲出屯涼州九月匈奴北單于¶遣使欵塞願朝見憲中
䕶軍班固迎單于單于為南¶單于所破逺遁漠北固至
私渠海而還於是北單于<md:KR2b0004_SBCK_013-4b>¶地空憲欲自為功乃立降者
鹿蠡王阿佟為單于因¶置中郎將領䕶軍如南單于故
事事下公卿司徒袁安太尉宋¶由太常丁鴻少府尹睦
以為阿佟誅君之子又與鮮¶卑烏桓為父兄之讐不可
<pb:KR2b0004_WYG_012-6a>
立南單于先帝所置今首¶破北虜新建大功宜令并領
降衆以終先帝破北成¶南之策議未定安懼憲計遂行
復獨上封事曰臣聞¶功有難圖不可豫見者事有較然
易料不疑者臣¶懼執政者不之察臣請以先帝㫖意明
之光武皇帝本¶所以立南單于者欲以安南定北分匈
奴之勢也孝¶明皇帝欲襃成先帝之功故赫然發怒命
將征伐陛¶下奉承洪業大開疆宇大將軍逺出籍勝此
誠宣明<md:KR2b0004_SBCK_013-5a>¶祖宗餘志之𢎞勲也自南單于歸德已來四十
<pb:KR2b0004_WYG_012-6b>
餘年¶矣三帝積累以遺陛下孳孳所成也今南單于屯
建大¶謀深入匈奴空盡北虜屯之大功也輟而不圖改
立¶新降以一朝之計違三代之業背先祖棄舊恩非計¶
之長也夫言行君子之樞機賞罰治國之綱紀論語¶曰
言忠信行篤敬雖蠻貊之邦行矣今失信於南單¶于則
百蠻不敢復保誓矣阿佟誅君子於春秋之義¶所不當
立而烏丸鮮卑新殺北單于情莫不忿惡其¶讎今而立
之則失意而懷怒矣兵食可廢信不可去且漢故事¶供
<pb:KR2b0004_WYG_012-7a>
給南單于費值歲一億九十餘萬今北廬彌逺其¶費過
倍是所以空盡天下也詔下其議於憲更相難<md:KR2b0004_SBCK_013-5b>¶十餘條
憲負恃貴勢言辭驕慢安終不移上卒從安¶議¶
三年春正月甲子皇帝加元服儀用新禮賜王公列¶侯
在京師者黄金列大夫郎吏帛及天下男子爵各¶有差
鰥寡孤獨貧不能自存者人帛一匹酺飲五日¶繫囚亡
命贖罪各有差擢曹襃為射聲校尉尚書張¶敏奏襃擅
制禮儀破亂聖術宜加削誅上寢其奏是¶後衆人不能
<pb:KR2b0004_WYG_012-7b>
信襃所制又朝㑹禮儀轉怠遂寢而不行¶
袁宏曰夫禮者治心軌物用之人道者也其本所由¶在
於愛敬自然發於誠心而揚於事業也聖人因其¶自然
而輔其性情為之節文而宣以禮物於是有尊<md:KR2b0004_SBCK_013-6a>¶卑親疎
之序焉推而長之觸類而申之天地鬼神之¶事莫不備
矣古者民人淳樸制禮至簡汙樽抔飲可¶以盡歡於君
親蕢桴土鼓可以致敬於鬼神將之以¶誠雖微物而可
重獻之由心雖蒲質而可薦此蓋先¶王制禮之本也中
<pb:KR2b0004_WYG_012-8a>
古損益相承文質遞嬗范金合土而棟¶宇之制麗矣繪采集
色而衣裳之度彰矣比聲諧音¶而金石之品繁矣夫簡
樸不足以周務故備物以致¶用質素不足以崇高故美富
以成業此又先王用禮之¶意也夫尊卑長幼不得而移
者也器服制度有時而¶變者也小則凶荒殊典大則革
因異禮所以隨用合¶宜易民視聽者也此又先王變禮
之㫖也是故王者<md:KR2b0004_SBCK_013-6b>¶之興必先制禮損益隨時然後風教
從焉故曰殷因¶於夏禮所損益可知也周因於殷禮所
<pb:KR2b0004_WYG_012-8b>
損益可知也¶漢興撥亂日不暇給禮儀制度闕如也賈
誼曰夫立¶君臣等上下使綱紀有序六親和睦此非天
之所設¶也人之所為不修則壞宜定制度典禮樂使諸
侯軌道百¶姓素樸乃草具禮儀寢而不行後之學者董劉
之徒亦¶言禮樂之用而不能詳備其制度夫政治綱紀
之禮¶哀樂死葬之節有異於古矣而言禮者必證於古
古¶不可用而事各有宜是以人用其心而家殊其禮起¶
而治之不能紀其得失者無禮之弊也曹襃父子慨¶然
<pb:KR2b0004_WYG_012-9a>
發憤可謂得其時矣然襃之所撰多案古式建用<md:KR2b0004_SBCK_013-7a>¶失宜
異於損益之道所以廢而不修也冬十月幸長¶安祠園
陵詔令大將軍憲與車駕㑹長安時尚書見¶憲皆欲釋
仗稱萬嵗尚書令韓稜曰枉道事人臣非¶所以立身也
且禮無為人臣稱萬嵗之制左右皆慙¶遂已十二月龜
兹姑墨温宿國皆降乃以班超為西¶域都䕶徐幹為長
史復置戊巳校尉唯焉耆須尉黎¶以前殺都䕶陳穆不
内附
<pb:KR2b0004_WYG_012-9b>
四年春正月龜兹王遣子奉獻三月司徒袁安薨是¶時
天子幼弱外戚擅權安每朝㑹及在朝廷議國家¶未嘗
不慷慨流涕義形於色自天子及朝中大臣皆倚¶安㑹病
薨朝野痛惜焉初安妻早卒葬鄉里臨終遺<md:KR2b0004_SBCK_013-7b>¶令曰備位
宰相當陪山陵不得歸骨舊土汝母先在¶祖考墳壟若
鬼神有知當留供養也其無知不煩徙¶也諸子不敢違
子賞車騎校尉京屬郡太守敞司空¶京子湯官至公輔
初安辟廬江周榮與語甚器之每¶預大議及奏論竇憲
<pb:KR2b0004_WYG_012-10a>
憲客徐齮脅之曰子為袁公腹¶心排大臣竇氏刺客今
至矣子宜備之榮曰榮乃江¶淮孤生蒙先帝大恩備宰
士正為竇氏所害誠所甘¶心常敕妻子倉卒遇飛禍無
得殯斂冀以區區腐身¶以悟朝廷及竇氏敗榮召為顯
官至尚書郡守有孫¶曰景至太尉四月丁丑太帝丁鴻
上封事曰臣聞日¶者陽之積守實不虧君之象也月者
陰之精盈縮有<md:KR2b0004_SBCK_013-8a>¶常臣之表也故日蝕者陰凌陽月盛者
下驕盈也變¶不虛生各以類應逺觀往古近察漢興傾
<pb:KR2b0004_WYG_012-10b>
危之禍靡¶不由兹故三桓専魯陳氏擅齊六卿分晉吕
族覆漢¶哀平之末廟不血食此皆失其權柄以勢假人
者也¶故有周公之親無其德不得行其勢伏見大將軍
竇¶憲雖敕身自約不敢僭差然天下逺近皆惶怖承㫖¶
小大望風莫不影從寵極則驕驗見於天雖欲隱諱¶神
明垂象閒者月滿不虧此大臣驕溢之應也陛下¶未悟
故天重見誡日有蝕之誠宜畏慎以防其禍也¶詩云畏
天之怒不敢戲豫夫疏巖絶崖之水由於㳙¶㳙干雲蔽
<pb:KR2b0004_WYG_012-11a>
日之木起於毫末前事之不忘後事之<md:KR2b0004_SBCK_013-8b>¶明鏡宜因天變
匡正其失以塞天意上深納之丙辰¶京師地震是時竇
氏驕横威震海内其所置樹皆名¶都大郡乗勢賦斂爭
相賂遺州郡望風天下騷動競¶侵陵小民掠奪財物攻
亭&KR0460;吏略人婦女暴虐日甚¶百姓苦之又擅檄縁邊郡
突騎善射有財力者二千¶石畏威不敢不送司徒袁安
太尉任隗及有司數奏¶劾皆寢初憲女婿射聲校尉郭舉
衛尉鄧疊及母元出入禁¶中謀圖不軌上漸覺之與清河王
<pb:KR2b0004_WYG_012-11b>
慶圖其事使慶求¶外戚𫝊因與中官鄭衆密謀之衆勸
上亟行其誅上¶曰憲在外恐變生不可是月憲還京師
詔使大鴻臚¶持節郊迎憲庚申上幸北宫詔公卿百官
使執金吾<md:KR2b0004_SBCK_013-9a>¶衛南北宫詔收憲大將軍印綬封憲為親軍
侯篤景¶瓌皆就國郭舉鄧疊下獄誅上以太后故不欲
極其¶獄乃守憲等選能相以逼迫之憲篤景皆自殺宗
族¶免歸本部河南尹張酺上疏曰臣愚以為竇氏之事¶
宜下理官與天下共平其罪恐後世不見其事竇氏¶盛
<pb:KR2b0004_WYG_012-12a>
時羣臣莫不阿附唯恐在後皆以憲為伊吕比鄧¶夫人
於文母及陛下發雷電之怒皆以為罪不容誅¶何前後
之相背也賴聖朝明達考折厥中伏見夏陽侯¶瓌前為光
禄勲每與臣相見常有勵節竭忠庶幾之¶心檢敕賔客
未嘗犯法臣聞王政有三宥之義故三¶叔流言周公原
情而治臣愚以為可黜瓌爵闗内侯<md:KR2b0004_SBCK_013-9b>¶還京師世奉泚陽
生祀以優戚屬垂示厚徳上感酺¶言徙瓌為長沙侯於
是何敞班固免歸家敞子與瓌¶善固黨於竇氏也初固
<pb:KR2b0004_WYG_012-12b>
不教兒子兒子負固勢不遵¶法度吏民苦之洛陽令种
競常出固奴干車訶奴奴¶罵辱競競大怒畏憲不敢發
心銜之及憲賔客皆被¶繫競因此捕繫固遂死獄中詔
遣責競詆主者吏罪¶固字孟堅彪之子也初世祖問竇
融在西州時每所¶上章奏誰與叅之融對曰皆班彪所
為也世祖雅聞¶彪名將召之㑹彪舉茂才除令以病免
後應三公之¶命輙謝病去復以司徒掾為望都長所歴二
縣皆為吏¶民所愛彪既才高而専心文史之間司馬遷
<pb:KR2b0004_WYG_012-13a>
著史記<md:KR2b0004_SBCK_013-10a>¶自太初已後闕而不録其後好事者或頗綴録
其時事¶然多鄙俗不足以繼其書彪乃采前人遺事旁
貫¶異聞作後傳數十篇因斟酌前史而譏正其失略曰¶
唐虞三代詩書所及世有史官以司典籍至於諸侯¶國
自有史故孟子曰晉之乗楚之檮杌魯之春秋其¶事一
也定哀之間魯君子左丘明論集其文作左傳¶三十篇
又撰異同號曰國語二十篇由是乗檮杌之¶事遂闇而
左氏國語獨彰又有記録黄帝已來至春¶秋時帝王公
<pb:KR2b0004_WYG_012-13b>
侯卿大夫號世本十五篇春秋之後七¶國並爭秦并諸
侯則有戰國䇿三十二篇漢定天下¶大夫陸賈記録時
功作楚漢春秋九篇孝武之世太<md:KR2b0004_SBCK_013-10b>¶史令司馬遷采左氏
國語刪世本戰國䇿據楚漢列¶國時事上自黄帝下訖
獲麟作本紀世家列傳書表¶几百三十篇而十篇缺焉
遷之所記從漢元至武帝¶則紀其功至其摭經傳分散
數家之事甚多疎略務¶欲以多聞廣博為功論議淺而
不篤其論術學則崇¶黄老而薄五經序貨殖則輕仁義
<pb:KR2b0004_WYG_012-14a>
而羞貧窮尊游俠¶則賤守節而貴俗功此其大弊傷道
所以遇極刑之¶咎也然善述事辯而不華質而不野文
質相稱蓋良¶史之才也誠令遷依五經之法言同聖人
之是非意¶亦庶幾矣夫百家之書猶可法也若左氏國
語世本¶戰國䇿楚漢春秋太史公書今之所以知古後
之所<md:KR2b0004_SBCK_013-11a>¶由觀前聖人之耳目也焉可闕哉固九歲能屬文
五¶經百家之言無不究覽其學無常師又不為章句訓¶
詁通而已性多愛不以所長傲物人皆重之弱冠早¶孤
<pb:KR2b0004_WYG_012-14b>
固以唐虞三代詩書所及世有典籍故雖堯之盛¶必有
典謨之篇然後冠德百王漢紹堯運以建帝業¶六世史
臣乃追述功德私作本紀編於百王之末厠¶於秦項之
列太初以後闕而不録故采撰前紀綴集¶所聞以述漢
書元起高祖終於孝平王莽之誅十有¶二世二百三十
年綜其行事旁貫五經上下洽通凡¶百篇未成明帝初
人有上書言固私改史記者詔收¶固京兆獄悉斂家書
封上是時扶風人蘇朗偽言圖<md:KR2b0004_SBCK_013-11b>¶讖事下獄死固弟超為
<pb:KR2b0004_WYG_012-15a>
郡所誣乃詣闕上書具陳固¶著述意㑹郡亦封上固書
天子甚奇之徵詣校書部除¶蘭臺令史舉雎陽令陳宗故
長陵令尹敏司隸從事¶孟異共作世祖本紀及世祖功
臣平林新市公孫述¶二十八篇奏之帝廼復使成前書
自永平始研精積¶思二十餘年至建初中其書乃成世
甚重其書學者¶靡不諷誦焉自為郎後遂見親近賞賜
恩寵優渥章¶帝好文章逾益進幸數入讀書禁中或連
日逮夜每¶行廵狩輙獻上賦頌朝廷時有大議令固問
<pb:KR2b0004_WYG_012-15b>
難於前¶然位不過郎固雖篤志於學以述作為務然好
傅㑹¶權寵以文自通其序事不激詭不抑抗贍而不穢
詳<md:KR2b0004_SBCK_013-12a>¶而有體使讀之者亹亹而不厭亦良史之才也至於¶
排死節否正直以茍免為通方傷名教也史遷之作皆¶推
之於談彪經始漢書畧以舉矣而固卒其功豈不¶盛哉
竇氏既廢天子追覽前議嘉袁安之忠知宋由¶之不正
也乃策免由秋七月己丑太尉宋由有罪自¶殺八月司
空任隗薨字仲和光之子初光濟世祖於¶信都封阿陵侯
<pb:KR2b0004_WYG_012-16a>
光薨隗襲爵隗好黄老清靜少欲以功¶臣子行異於衆
擢為虎賁中郎將稍遷九卿三公隗¶𤣥黙守直不求名
譽然内行仁義世人以此服之帝¶亦雅重焉竇憲之専
政朝臣莫違隗與袁安屢抗異¶議於是天子追思隗忠
擢子屯為歩兵校尉辛丑大<md:KR2b0004_SBCK_013-12b>¶司農尹睦為太尉太傅鄧
彪以老病罷太尉睦代録¶尚書事冬十月己亥宗正劉
方為司空¶
五年春正月己亥大赦天下辛卯立皇弟萬嵗為廣¶宗
<pb:KR2b0004_WYG_012-16b>
二月戊戌詔有司省内外廏馬及上林池圃悉以¶假貧
民甲寅太傅鄧彪薨竇氏之專權彪守己而已¶御史中
丞周紆國之司直也屢忤竇氏彪嘗以事奏¶免紆世以
此譏之然能修禮教二月戊午隴西地震三¶月庚寅遣使
分行貧民開倉振廩夏六月丁酉郡國¶雨雹大如鴈子
冬十月辛未太尉尹睦薨十一月己¶丑太僕張酺為太
尉¶
六年春正月永昌夷獻犀象司徒丁鴻字孝公潁川<md:KR2b0004_SBCK_013-13a>¶定
<pb:KR2b0004_WYG_012-17a>
陵人也父綝從世祖征伐有功封潁陽侯鴻年十¶二事
太常桓榮十六而章句通布衣荷擔不逺千里¶質問異
義是以能成其名初綝從上時鴻獨與弟盛¶居困苦饑
寒因憐盛有委國志及綝薨既葬鴻挂衰¶絰於冢廬而
逃去留書與盛曰鴻貪經書不顧恩義¶生不供養死不
飯含皇天先祖並所不祐身被大病¶上不任為蕃輔下
不能守土先上病狀辭爵封於仲¶公章寢不報謹自放
棄求良醫如遂不廖永歸溝壑¶始鴻與九江人鮑俊友
<pb:KR2b0004_WYG_012-17b>
善俊遇於東海鴻佯狂不識¶俊俊乃止而誚譲之曰自
昔伯夷吳札亂世權行故¶得申志漢有舊制春秋不以
家事廢王事故與衛輙<md:KR2b0004_SBCK_013-13b>¶之子今以兄弟私恩而絶父不
滅之基未可謂智也¶鴻感悟垂泣歎息而還就國教授
州里稱之鮑俊亦¶上書具言鴻至行明帝甚然之詔徵
鴻召見説文侯¶之命一篇賜御衣及綬廩食公車與博士同
禮頃之拜侍¶中徙封魯陽侯華嶠曰論語稱夫子温良
恭儉讓以¶得之讓誠行之首乎嘗試論之孔子曰太伯其可
<pb:KR2b0004_WYG_012-18a>
謂至德¶也已矣三以天下讓民無德而稱焉孟子曰聞
伯夷¶之風者貪夫亷懦夫有立志然則二子出於不茍
得¶未始有於譲也是以二子稱賢人後之人慕而徇之¶
夫有徇則激詭生而取與妄矣故夫鄧彪劉愷譲其¶弟
以取義使弟悖禮而已享其名其於義不亦薄乎<md:KR2b0004_SBCK_013-14a>¶又况
乎干有國之紀而使将来者妄舉措哉古之君¶子立言非務
矯乎俗将以啟天下之方悟者立行非獨善其身¶将以訓天
下之不順者原丁鴻之心其本主於忠愛幸其終悟¶而従義
<pb:KR2b0004_WYG_012-18b>
也以此知其所尚異於數子也二月乙未¶司空劉方為司
徒太常張奮為司空三月丙寅舉賢¶良方正直言極諫
之士各一人六月初伏日閉闗秋¶七月京都旱司空張
奮上疏曰歲比不登人食不足¶今復旱秋稼未立陽氣
垂盡日月迫促夫國以民為¶本以穀為命政之急務憂
之重者也臣義恩尤深厚受¶職過任夙夜憂惶章奏不
能序心願對中常侍口陳¶得失上即引見明日車駕親
幸洛陽寺省録囚徒於<md:KR2b0004_SBCK_013-14b>¶是大雨三月南單于安國立
<pb:KR2b0004_WYG_012-19a>
師子為左賢王師子少時¶數輕兵出塞斬獲有功故國
中皆敬師子而不附安¶國安國由是内忌師子匈奴降
者異時居塞外數為¶師子所掠故亦怨之安國乃委計
降者使圖師子安¶國既積忿於師子而左賢王覺知安
國之謀乃陰為¶之備每㑹議事召師子輙稱病不往安
國益忿是時¶中郎將杜崇使安國安國心惡之因上書
告崇崇敕¶西河太守令斷安國章使自訴不得而崇與度
遼將軍¶朱徽上言南單于安國疏逺舊胡親近新降欲
<pb:KR2b0004_WYG_012-19b>
殺左¶賢王師子宣徴西河安定上郡兵以為之備公卿處
議¶聽崇遂發郡兵南單于聞漢兵起因舉兵誅師子師
子聞<md:KR2b0004_SBCK_013-15a>¶之悉將衆入曼柏城單于圍守之殺傷甚多於是
杜¶崇朱徽將兵而單于為其胥都侯所殺師子為單于¶
既而天子知杜崇朱徽之侵擾匈奴也乃誅崇徽¶
七年春三月班超發龜兹等八國兵七萬人討焉耆¶尉
黎二國超遣人慰諭二國欲改過向善者當遣大¶人來
迎焉耆王廣與國中議曰先王前殺陳都䕶今¶班都䕶
<pb:KR2b0004_WYG_012-20a>
將大兵來不若且降重獻遺之令無入國北鞬¶支本匈奴
人舉國敬信之乃遣奉牛酒迎超超聞焉¶耆取信北鞬
支遂反縛責曰汝匈奴侍子持焉耆國¶權今都䕶來王不
以時迎皆汝罪也欲斬之或謂超曰¶可便殺超曰非汝
所及此人權重於王今未入其國<md:KR2b0004_SBCK_013-15b>¶而殺之遂令自疑設
備守險遑得到其城哉因責讓¶加賞賜遣之北鞬支還曰
都䕶不疑我國矣廣乃與大¶人迎超於尉黎奉上金銀
奴婢牛馬超受馬以給軍¶餘物悉還之超到焉耆去城
<pb:KR2b0004_WYG_012-20b>
二十里營大澤中超乃揚¶聲欲重賜王以下明日置酒悉
召諸國王焉耆王廣¶尉黎王況與鞬支等四十一人詣
超其國相腹久等¶十七人逃不至超怒曰腹久何故不
到焉耆欲復反¶邪遂叱吏收廣況等於都䕶陳穆故城
斬之更立元¶益為王持廣況首詣京師因大縱兵抄掠超留
焉耆半歲¶西域遂平上嘉超封超為定逺侯夏四月辛
亥朔日¶有蝕之秋九月辛卯京都地震<md:KR2b0004_SBCK_013-16a>¶八月春三月己丑立皇后陰氏賜天下男子爵各有¶差
<pb:KR2b0004_WYG_012-21a>
鰥寡孤獨貧下不能自存者粟人五斛后原鹿侯¶識曾
孫也祖父永明帝時為侍中親幸左右以先后¶近屬故有
異寵父綱為屯騎校尉八月辛酉令天下死¶罪減一等
徙邊戍亡命贖罪各有差九月京都蝗蟲¶冬十月北海
王有罪自殺國除十二月丁巳南宫宣¶室災¶
　
　
　
<pb:KR2b0004_WYG_012-21b>
　
　
　
　
　
　
　
　後漢紀卷十三
