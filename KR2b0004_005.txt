# -*- mode: mandoku-view -*-
#+TITLE: 後漢紀
#+DATE: 2015-09-23 10:01:38
#+PROPERTY: LASTPB  <md:KR2b0004_SBCK_004-1a>
#+PROPERTY: JUAN 5


<md:KR2b0004_SBCK_005-1a>¶第五
¶
五年春二月丙午大赦天下周建兄子誦以垂惠降¶劉
紆周建蘇茂走下邳建道死封孔子後孔安為殷¶紹嘉
公初彭寵徵書至潞縣有火自城中飛出城外¶燔千餘
家殺人甚多寵堂上聞蝦蟇聲在爐火下鑿¶地求之無
<pb:KR2b0004_WYG_004-1b>
所得數有變怪卜筮及望氣者皆言兵當¶從中起寵以
其從弟子后蘭卿本上所使来故不¶相親也令將屯
於外寵奴子密等三人謀共刼寵寵¶齋於便室晝卧三
奴共縛著牀告外吏大王齋禁吏¶皆休旦乃白事乃從
次呼諸奴婢以寵教責問便收¶縳各置空室中以寵聲
呼其妻妻入室見寵縛驚曰<md:KR2b0004_SBCK_005-1b>¶奴反邪奴格妻頭擊頰寵
曰趣為諸將軍辦裝兩奴¶將妻入取物一奴守寵寵謂
守奴曰若小兒我素所¶愛也為子密逼刼耳解我縳出
<pb:KR2b0004_WYG_004-2a>
閣則活矣用女珠妻¶汝家中財物皆以與汝奴欲解之
視户外見子密聽¶其語遂不解子密將妻入取寵男女
悉閉室中收金¶珠衣物至寵所裝之被馬六匹使妻縫
縑囊昬夜後¶解寵手令作記告城門將軍今遣子密等
至子后蘭¶卿所開城門出勿稽留書成斷寵及妻頭置
縑囊中¶馳詣闕封子密為無義侯寵尚書韓立高宣等
共立¶寵子午為燕王子后蘭卿為將軍數日寵國師韓
利¶斬午首詣祭遵遵將兵誅寵支黨漁陽遂平上嘉耿<md:KR2b0004_SBCK_005-2a>¶
<pb:KR2b0004_WYG_004-2b>
况之功以其久勞於邊使光祿大夫樊密持節徵况¶還
京師賜以大第甚見尊重况年老多病天子親數¶臨問
徵弇視疾弇舒並封列侯國為射聲校尉復除¶二子廣
舉為郎諸子侍疾並垂青紫當世以為榮及¶薨贈賜甚
厚諡曰烈侯子國以當嗣辭曰先侯愛少¶子霸上疏讓
天子許焉國有籌策數言邊事天子器¶之官至大司農
三月徙廣陽王良為趙王山陽人龎¶萌為更始冀州牧
與世祖謝躬俱平邯鄲萌謂躬曰¶劉公不可信也躬以
<pb:KR2b0004_WYG_004-3a>
告世祖世祖喻而安之及上誅¶謝躬而萌率衆降上奪
其衆謂萌曰前在邯鄲知之¶何速邪萌曰知之久矣萌
為人婉順上親愛之以為<md:KR2b0004_SBCK_005-2b>¶侍中嘗對諸將曰可以託六
尺之孤寄百里之命龎¶萌是矣使萌為平狄將軍與蓋
延俱定梁楚地萌與¶延爭權懼延譛已遂勒兵反夏四
月平狄將軍龎萌¶反襲蓋延破楚相孫萌自號東平王
引兵與董憲蘇¶茂合上嗟歎曰人不可知乃如是下詔
曰吾嘗於衆¶人中言萌可為社稷臣將軍等得無笑吾
<pb:KR2b0004_WYG_004-3b>
言老賊當¶族其厲兵馬會雎陽六月上幸䝉龎萌董憲
蘇茂等¶將三萬人攻桃城桃城告急上將輕騎二千步
兵數¶萬晨夜至亢父百官疲倦欲且宿上不聽復行十
里¶宿任城明旦諸將欲攻賊賊亦勒兵待戰上令諸將¶
不得出是時呉漢兵在東郡馳使召之萌等驚曰數<md:KR2b0004_SBCK_005-3a>¶百
里晨夜行以為到當戰而堅坐任城致人城下真¶不可
測也積二十餘日呉漢到乃進擊大破之萌憲¶茂復將
數萬人屯昌慮以兵拒新陽呉漢進擊破之¶遂守昌慮
<pb:KR2b0004_WYG_004-4a>
是時河西隔逺世祖都洛陽未能自通以¶隗嚻稱漢年
號竇融等從受正朔嚻外順民望内圖¶異計遣説客張
𤣥游説河西言一姓不再興今豪傑¶競逐雌雄未分宜
與隴蜀合從高為六國之勢下成¶尉佗之事融乃聚其
衆而議之曰漢承堯運厯數延¶長上之姓號具見於天
文自前博物道術之士言之¶久矣故劉子駿改易名字
以應其占此皆近事暴著¶所共見也以人事言之今稱
天子者數人而洛陽甲<md:KR2b0004_SBCK_005-3b>¶兵最彊號令最明加以祖宗之
<pb:KR2b0004_WYG_004-4b>
重百姓所歸服天人¶之應如此他姓未能爭也衆皆以
為然梁統恐衆惑¶其言乃刺殺𤣥是夏竇融及五郡太
守遣使詣闕上¶先聞五郡全實在隗嚻公孫述之間常
欲招引之會¶得其表甚恱遣使拜融為涼州牧璽書襃
納之秋八¶月呉漢破昌慮軍士高扈斬梁王紆降蘇茂
奔張步¶董憲龎萌走之朐漢復守之冬十月上幸魯使
大司¶空祠孔子使耿弇諸將擊張步步盛兵祝阿列營
鍾¶城弇攻祝阿拔之開其角令奔鍾城皆空壁走將軍
<pb:KR2b0004_WYG_004-5a>
費敢以精兵守巨里弇令軍中益治攻具將攻巨里¶步
濟南王費邑聞之將兵救巨里弇告諸將曰此即<md:KR2b0004_SBCK_005-4a>¶所求
者野兵不擊何以城為所以治攻具者欲以誘¶致邑耳
弇分兵守巨里自與邑戰大破之弇乃收所¶斬級以歸
示巨里城中城中恟懼夜空城走弇收其¶積聚縱兵擊
諸未下者平三十餘營時張步都劇使¶弟藍將兵守西
安西安距臨淄三十里弇引營居臨¶淄西安之間西安
城小而兵精臨淄名大而不實弇¶令軍中曰後五日攻
<pb:KR2b0004_WYG_004-5b>
西安藍聞之晨夜為守備至其¶夜半令軍皆食㑹明至
臨淄城軍吏爭之以為攻臨¶淄而西安必救攻西安臨
淄不能救弇曰然吾故攻¶西安今自憂城守而吾攻臨
淄一日必拔何救之有¶吾得臨淄則西安孤藍與劇斷
絶必復亡去所謂擊<md:KR2b0004_SBCK_005-4b>¶一而得兩者也且西安城堅兵精
攻之未可卒下衆¶必多死傷正使得其城張藍引兵奔
臨淄如是臨淄¶更彊勒兵憑城觀人虚實吾深入敵境
後無轉輸旬¶日之間不戰而困諸君適不見是耳弇遂
<pb:KR2b0004_WYG_004-6a>
攻臨淄拔¶之張藍聞臨淄拔果將其衆走劇去臨淄九
十里弇¶令軍中無得掠劇下須步至臨淄乃擊之步聞
弇言¶大笑曰以尤來大彤十餘萬衆吾皆破之今大兵
少¶於彼又皆疲勞何足破乎弇上書曰臣據臨淄深壍¶
壘張步必自來攻臣以逸待勞以實擊虚旬日之間¶步
首自可獲上然其計步果與三弟故大彤帥重異¶將二
十萬衆至臨淄弇令都尉劉歆太山太守陳俊<md:KR2b0004_SBCK_005-5a>¶勒兵城
上分陣城下賊至北門歆俊兵皆交步等乗¶虚並入攻
<pb:KR2b0004_WYG_004-6b>
弇營弇登臺望之見其營擾乃下臺安之¶既而將精兵
擊步於東城下大破之飛矢中弇股引刀¶截之軍中無知
者弇欲以疲步兵明日將戰陳俊曰¶步兵多且可須上
至弇曰上至臣子當擊牛釃酒以¶待百官反欲以賊遺
君父邪遂縦兵合戰復大破之¶城中溝塹皆滿弇度
步已困乃罷兵置左右翼步夜果引去伏兵夾¶擊得
輜重二千餘兩弇縱兵追¶擊至鉅昧水上八十餘里僵
尸相屬後數日上至臨¶淄勞軍百官列坐上謂弇曰將
<pb:KR2b0004_WYG_004-7a>
軍正韓信也韓信擊¶厯下以著名今將軍攻祝阿以發
迹此非齊西界邪<md:KR2b0004_SBCK_005-5b>¶弇曰厯下即厯城在祝阿東五十里
皆齊西界也上¶曰將軍嘗為吾言因上谷兵以擊涿郡
漁陽進擊富¶平獲索因東攻張步平齊地以為落落難
合今皆如¶將軍策有其志者事竟成也將軍有定齊之
功功出¶大司馬上明如日月也張步既破走還劇而蘇
茂適¶至讓步曰我南陽兵精不可待茂邪步曰負卿何
言¶兄弟走平夀上曰能相斬降者封之步乃斬蘇茂肉
<pb:KR2b0004_WYG_004-7b>
袒軍門降弇勒兵入城樹十二郡旗各以本郡詣旗¶下
衆尚十餘萬輜重七千餘兩封步為安丘侯於是¶琅邪
未平徙陳俊為琅邪太守齊地素聞俊名始入¶界盜賊
大散頃之張步兄弟謀反亡歸琅邪俊擒討<md:KR2b0004_SBCK_005-6a>¶盡誅之上
美其功賜俊璽書曰將軍元勲大著威振¶青徐兩州有
警實得征之俊撫貧弱悉有義令行郡¶中百姓歌之數
上書自請擊隴蜀上報曰東州新平¶大將軍之功也負
海猾夏盜賊之處國家以為重憂¶且勉鎮撫之初起太
<pb:KR2b0004_WYG_004-8a>
學宫十二月盧芳自稱天子入¶居九原略有數郡初上
問來歙曰今西州未附子陽¶稱帝吾方務靜關東西略
未知所任計將何如歙因¶自請曰臣嘗與隗嚻相遇關
中其人始建為漢之計¶今陛下聖德隆興臣願得奉一
節開以丹青之信嚻¶必歸命則公孫自亡勢不足圖也
上然之使歙持節¶喻指往來數年矣於是歙復與馬援
使喻隗嚻嚻與<md:KR2b0004_SBCK_005-6b>¶馬援共卧起問京師善惡援答曰前到京
師凡數十見¶毎侍對夜至天明援事主未嘗見也材德
<pb:KR2b0004_WYG_004-8b>
驚人勇略¶非人敵開心見誠好醜無所隱圖畫天下事
良備量¶敵決勝濶達多大略與高帝等經學博覽政事
文辯¶未覩其比也嚻曰必如卿言勝高帝邪援曰不如
也¶高帝大度無可無不可今上好吏事動循軌度又不¶
飲酒所不如也嚻大笑曰若是反不勝邪嚻雖内不¶信
不得已遣太子恂入侍拜為胡騎校尉封鑴羌侯¶援亦
將家至京師上書求將賔客屯田上林中因宣¶揚國威
招來豪傑以立尺寸之功上許焉是冬大司¶徒伏湛免
<pb:KR2b0004_WYG_004-9a>
尚書令侯霸為司徒霸字君房河南密人<md:KR2b0004_SBCK_005-7a>¶也矜嚴有威
容家累千金不事産業篤志詩書成哀¶間仕為郎王莽
時厯職有稱為臨淮太守莽敗霸保¶郡自守吏民安之
更始初遣謁者徵霸百姓老弱相¶攜啼泣遮使者車或
當道卧皆曰願乞復留侯君期¶年民至戒乳婦勿舉子
侯君當去俱不能全耳謁者¶恐霸就徵失亡臨淮於是
不敢受璽書具以狀聞㑹¶更始敗世祖即位徵霸為尚
書令是時朝廷新立制¶度草創政令有不便於民者霸
<pb:KR2b0004_WYG_004-9b>
輒奏省之霸辟太原¶人閔仲叔既至霸勞問之不及政
事叔對曰始得明¶公辟且喜且懼何者喜於為明公所
知懼於虚薄不¶能宣益拾遺今未越府閫喜懼纔半親
知政教已見<md:KR2b0004_SBCK_005-7b>¶掾吏及見明公喜懼皆去何則望明公問
僕何以明¶政美俗調隂陽訓五品令宇内乂安也以叔
為不足¶問邪不當辟也如以為任用而不使陳之則為
失人¶智者不私人以位亦不失人是以喜懼皆去因自
劾¶去後博士徴不至終於家太子少傅王丹被徴將至
<pb:KR2b0004_WYG_004-10a>
侯霸遣子昱迎拜之丹下車答拜昱曰家公欲與公¶俱
定恩分何為拜子弟邪丹曰君房有是言丹未許¶也丹
常受人言有所薦及舉者有罪丹坐免官終不¶言客甚
慙自絶於丹丹俄為太子太傅使人呼客見¶之曰何遇丹
之薄也客自安如故其子有同門生遭親¶喪白丹欲奔
之丹撻之五十或問其故丹曰世稱鮑<md:KR2b0004_SBCK_005-8a>¶叔管夷吾次則
百里奚蹇叔近則王陽貢禹厯載彌¶久如此其難也張
陳凶其終蕭朱隙其末故敕子孫¶友道難立非保慎不
<pb:KR2b0004_WYG_004-10b>
惑焉能終乎丹字仲回京兆下¶邽人王莽時連徵不至
避世隴西隱居養志家累千¶金好施周急毎歲時農畢
察彊力多收者載酒肴而¶勞之其惰懶不收者恥不獲
勞無不力田者聚落化¶之遂以殷富閭里犯罪者喻其
父兄而致之法喪憂¶者量其資財為之制度丹親任其
事行之十年民皆¶敦厚陳遵者豪傑之士也遵友人喪
親賻縑百匹丹¶獨送縑一匹曰如丹是縑皆出機杼也
遵有慚色欲¶與丹相結丹末之許也更始時遵北使匈
<pb:KR2b0004_WYG_004-11a>
奴過辭於<md:KR2b0004_SBCK_005-8b>¶丹丹謂遵曰俱遭亂世唯我二人為天地所
遺今子¶使絶域無以相贈贈子以不拜其高抗不屈皆
此類¶也衞尉銚期執金吾寇恂亦慕而友之名重當世
頃¶之遜位卒于家是歲徵會稽嚴光太原周黨光字子¶
陵少與世祖同學世祖即位下詔徵光光變名姓漁¶釣
川澤至是復以禮求光光不得已舁疾詣京師上¶就見
光曰子陵不可相助邪光卧而應曰士固有執¶節者何
至相逼乎天子欲以為三公光稱病而退不¶可得而爵
<pb:KR2b0004_WYG_004-11b>
也黨字伯况舉動必以禮赤眉之亂所在¶殘破至太原
聞黨德行不入其邑由是名重天下三¶徵然後至黨著
短布單衣穀皮綃頭見於尚書欲令<md:KR2b0004_SBCK_005-9a>¶黨改冠服黨曰朝
廷本以是故徵之安可復更邪遂¶見自陳願守所志上
聽之詔曰許由不仕有唐帝德¶不衰夷齊不食周粟王
道不虧不忍使黨久逡巡于¶汙君之朝其賜帛四十匹
遣歸田里博士范升奏毁¶黨曰臣聞堯不須許由巢父
而天下治周不待伯夷¶叔齊而王道成巍巍蕩蕩至今
<pb:KR2b0004_WYG_004-12a>
不絶臣伏見太原周¶黨使者三聘乃肯就車及陛見
帝庭黨伏而不謁¶偃蹇自高逡巡求退釣采華名以誇
主上臣愚以為¶黨等不達政事未足進用臣願與黨並
論雲臺之上¶考試圖國之道不如臣言請伏虚誣之罪
書奏天子¶示公卿詔曰自古堯有許由巢父周有伯夷
叔齊自<md:KR2b0004_SBCK_005-9b>¶朕高祖有南山四皓自古聖王皆有異士非獨
今也¶伯夷叔齊不食周粟太原周黨不食朕祿亦各有
志¶焉黨既退著書上下篇終於沔池百姓賢而祠之是
<pb:KR2b0004_WYG_004-12b>
時太原王霸北海逢萌亦隱居養志俱被聘霸到尚書¶
拜不稱臣問其故答曰天子有所不臣諸侯有所不¶友
遂以疾歸茅屋蓬户不厭其樂萌少給事亭長慨¶然歎
曰大丈夫焉能為人役哉遂去就師聞王莽居¶攝子宇
諫莽殺之萌會友人曰三綱絶矣禍將及人¶即解衣冠
挂東都城門將家屬客於遼東天下定乃¶還琅邪不其
山中以德讓導鄰里聚落化之詔書徵¶萌上道迷不知
東西萌曰朝廷所以徵我者以吾聰<md:KR2b0004_SBCK_005-10a>¶明睿智有益於政
<pb:KR2b0004_WYG_004-13a>
耳今方面尚不知安能濟政即歸¶後連徵不起¶
袁宏曰夫金剛水柔性之别也員行方止器之異也¶故
善御性者不違金水之質善為器者不易方員之¶用物
誠有之人亦宜然故肆然獨往不可襲以章服¶者山林
之性也鞠躬履方可屈而為用者廟堂之材¶也是以先
王順而通之使各得其性故有内外隱顯¶之道焉末世
凌遲治亂多端隱者之作其流衆矣或¶利競滋興靜以
鎮世或時難迍邅處以全身或性不¶和物退以圖安或
<pb:KR2b0004_WYG_004-13b>
情不能嘿卷以避禍凡此之徒有¶為而然非真性也而
有道之君皆禮而崇之所以抑<md:KR2b0004_SBCK_005-10b>¶進取而止躁競也嗚呼
世俗之賔方抵掌而擊之以¶為譏笑豈不哀哉自王莽
末天下旱蝗稼穀不成至¶建武之初一石粟直黄金一
斤而人相食二年秋野¶穀旅生野蠶成繭民收其實以
為衣糧是歲野穀生¶漸少南畝益墾矣¶
六年春正月丙辰改舂陵為章陵復比豐沛劉隆等¶破
舒城斬李憲二月呉漢拔朐城董憲龎萌逃出漢¶執其
<pb:KR2b0004_WYG_004-14a>
妻子憲流涕謝吏士曰妻子皆已得矣久苦諸¶公將十
餘騎欲從間道詣上降追兵至皆斬之於是¶天下麤定
唯隴蜀未平上乃休諸將於洛陽分軍士¶於河内數置
酒會諸將輒加賞賜毎幸郡國見父老<md:KR2b0004_SBCK_005-11a>¶掾吏問數十年
事吏民皆驚喜令自以見識各陳所¶宜焉初軍旅間賊
檄日以百數上猶以餘暇講誦經¶書自河圖洛書讖記
之文無不畢覽王元説隗嚻曰¶天下成敗未可知天水
完富士馬最彊宜北取西河¶東收關中按秦舊迹表裏
<pb:KR2b0004_WYG_004-14b>
河山元請以一丸泥為大¶王東封函谷關此萬世之一
時也既不能為此且畜¶養士馬據隘自守曠日持久以
待四方之變圖王不¶成其敝猶足以霸要之魚不可以
脱於泉一失權柄¶神龍還與螾同前更始都長安四方
嚮應以為真定¶也一朝壊敗大王幾無所據今南有公
孫北有文伯¶江湖海濵王公十數而欲信儒生之語棄
千乘之基<md:KR2b0004_SBCK_005-11b>¶羇旅危國以求安全是猶覆車之軌計之不
可者也¶嚻心然之是時公孫述遣兵出江關敗南郡上
<pb:KR2b0004_WYG_004-15a>
因欲¶從天水伐蜀從褒斜江關路逺而多阻莫若從西
州因¶便以舉則兵彊財富嚻雖遣子入侍而心懐兩端
常¶思王元之言欲據一方不欲早定乃復上書盛言蜀¶
道危險棧閣敗絶丈尺之地騎不得通述性嚴酷上¶下
相患須其罪惡暴著大呼嚮應之勢也來歙素剛¶聞嚻
有異議遂發憤責嚻曰國家以君為知臧否曉¶興廢故
為手書以暢聖意既遣伯春復用邪惑之言¶族滅之計
叛主負子背忠信傷仁義吉凶之決在於¶今日欲前刺
<pb:KR2b0004_WYG_004-15b>
嚻而左右兵多嚻欲害歙歙持節就車<md:KR2b0004_SBCK_005-12a>¶嚻逾怒欲殺歙
王遵諫曰愚聞為國者慎名與器為¶家者畏怨重禍名
器俱慎則下伏其令怨禍不輕即¶家受其福今將軍遣
子質漢而外懐他心名器逆矣¶既違其命又殺其使輕
怨禍矣古者列國兵交不絶¶其使所以重兵貴和而不
任戰也春秋傳曰交兵使¶通可也何况持王命而犯
之哉上不合於正義内¶不周於長利茍行盜賊之短䇿
又何是非之能識加¶以伯春委身已在闕庭而屠漢使
<pb:KR2b0004_WYG_004-16a>
此踐機試劒授刃¶於頸也君叔雖單居陛下之外兄也
屠之未損於漢¶而隨以族敗昔宋執楚使遂有易子之
禍小國猶不¶可辱况萬乘之主乎歙知黨多在西州救
助非一遂<md:KR2b0004_SBCK_005-12b>¶得免王遵亦豪傑士也既而降漢封上雒侯
初嚻問¶班彪曰往者周亡戰國並爭天下分裂數世然
後始¶定意者縱橫之事復起於今日乎將承運迭興在
一¶人也願先生論之對曰周之興廢與漢不同周立爵¶
五等諸侯從政本根既㣲枝葉彊大故其末流有縱¶横
<pb:KR2b0004_WYG_004-16b>
之事其勢然也漢家乘秦之制郡縣治民臣無百¶年之
柄至成帝假借外家哀平短祚國嗣三絶危自¶上起傷
不及下故王氏之貴傾擅朝廷能竊號位而¶不根於民
是以即真之後天下莫不引領而思漢十¶餘年間天下
中外騷擾逺近俱發假號雲合咸稱劉¶氏不謀而同辭
方今雄傑跨州城者皆無七國世業<md:KR2b0004_SBCK_005-13a>¶之資詩云皇矣上
帝臨下有赫監視四方求民之莫¶今民謳吟思漢嚮仰
劉氏已可知矣嚻曰先生言周¶漢之勢可也至於但見
<pb:KR2b0004_WYG_004-17a>
愚民習識劉氏姓號之故而¶謂漢家復興疎矣昔秦失
其鹿劉季逐而得之時民¶復知漢乎彪既疾嚻言又愍
狂狡之不息迺著王命¶論以救時難曰昔在帝堯之禪
曰咨爾舜天之厯數¶在爾躬舜亦以命禹洎于稷契咸
佐唐堯光濟四海¶奕世載德至於湯武而有天下雖遭
遇異時而禪代¶不同至於應天順民其揆一也故劉氏
承堯之祚氏¶族之世著乎春秋唐據火德而漢紹之始
起沛澤則¶神母夜號以彰赤帝之符由是言之帝王之
<pb:KR2b0004_WYG_004-17b>
祚必有<md:KR2b0004_SBCK_005-13b>¶明聖顯懿之德豐功厚利積累之業然後精誠
通乎¶神明流澤加乎生民故能為鬼神所福饗天下所
歸¶往未見運世無本功德不紀而得崛起在此位者也¶
世俗見高祖興於布衣不達其故以為適遭暴亂得¶奮
其劒遊説之士至比天下於逐鹿捷者幸而得之¶不知
神器有命不可以智力求悲夫亂世所以多亂¶臣賊子
者也若然者豈獨闇於天道哉又不覩之於¶人事矣夫
饑饉流隸單寒道路思有短褐之襲擔石¶之蓄所願不
<pb:KR2b0004_WYG_004-18a>
過一金然終不免轉死溝壑何則貧窮¶亦有命也况乎
天子之貴四海之富神明之祚可得¶而妄處哉故遭罹
厄會竊其權柄勇如信布彊如梁<md:KR2b0004_SBCK_005-14a>¶籍成如王莽然卒潤
鑊伏鑕烹俎分裂又况么¶麽不及數子而欲闇奸天位
者乎是故駑蹇之乗不¶騁千里之路鷰雀之儔不奮六
翮之用楶梲之材不¶荷棟梁之任斗筲之子不秉帝王
之重易曰鼎折足¶覆公餗言不勝其任也當秦之末豪
傑共推陳嬰而¶王之其母止之曰自吾為子家婦而世
<pb:KR2b0004_WYG_004-18b>
貧賤今卒富¶貴不祥不如以兵屬人事成少受其利不
成禍有所¶歸嬰從其言而陳氏以寧王陵之母亦見項
氏之必¶亡劉氏之將興也是時陵為漢將而母獲於楚
有漢¶使來陵母見之謂曰願告吾子漢王長者必得天
下¶子謹事之無有二心遂對漢使伏劒以固勉陵其後<md:KR2b0004_SBCK_005-14b>¶果定於漢陵為宰相封侯夫以匹婦之明猶能推事¶理
之致探禍福之機全宗祀於無窮垂冊書於春秋¶而况
大丈夫之事乎是故窮達有命吉凶由人嬰母¶知廢陵
<pb:KR2b0004_WYG_004-19a>
母知興審此二者帝王之分決矣蓋在高祖¶其興也有
五一曰帝堯之苗裔二曰體貌多竒異三¶曰神武有徵
應四曰寛明而仁恕五曰知人善任使¶加以信誠好謀
達於聽受見善如不及用人如由已¶從諫如順流趨時
如響赴當食吐哺納子房之䇿濯¶足揮洗揖酈生之説
悟戍卒之言斷懐土之情高四¶皓之名割肌膚之愛舉
韓信於行陣收陳平於亡命¶英雄陳力羣䇿畢舉此高
祖之大略所以成帝業也<md:KR2b0004_SBCK_005-15a>¶若乃靈瑞符應又可略聞矣
<pb:KR2b0004_WYG_004-19b>
初劉媪姙高祖而夢與¶神遇震電晦㝠有龍蛇之怪及
長而多靈有異於衆¶是以王武感物而折契吕公觀形
而進女秦始皇東¶遊以厭其氣吕后望雲而知其所處
始受命則白蛇¶分西入關則五星聚故淮隂留侯謂之
天授非人力¶厯古今之得失驗行事之成敗稽帝王之
世運考五¶者之所謂趣舍不厭斯位符應不同斯度而
茍昧權¶利越次妄據外不量力内不知命必喪保家之
主失¶天年之夀遇折足之凶伏斧鉞之誅英雄誠知覺
<pb:KR2b0004_WYG_004-20a>
寤畏若禍戒超然逺覽淵然深識收陵嬰之明分絶¶信
布之覬覦拒逐鹿之瞽説審神器之有授無貪不<md:KR2b0004_SBCK_005-15b>¶可幾
為二母之所笑則福祚流於子孫天祿永終矣¶嚻不寤
彪乃轉之河西大將軍竇融諮訪焉彪字叔¶皮右扶風
安陵人成帝時彪姑為婕妤諸父昆弟貴¶幸當世父稚
王莽時為廣平太守莽攝政欲文致太¶平使使者分行
風俗采頌聲稚無所上被劾為延陵¶園郎由是班氏不
顯莽朝彪幼好學家有賜書内足¶於財好古之士父黨
<pb:KR2b0004_WYG_004-20b>
揚子雲已下莫不造其門年二¶十而天下亂因避地西
州及嚻將背漢竇融與書責¶讓之曰將軍當厄會之際
乗不利之時承事本朝委¶身於國忠孝冠周霍德讓配
呉札融等所以服高義¶願為役者也忿悁之間改節易
圖百年累之一朝毁<md:KR2b0004_SBCK_005-16a>¶之豈不惜乎殆執事者貪功建謀
以至於此融竊痛¶之融聞智者不危衆以舉事仁者不
違義以要利初¶事本朝稽首北面忠臣節也及遣伯春
垂涕相送慈¶父恩也俄而背之謂吏士何忍而出之謂
<pb:KR2b0004_WYG_004-21a>
留子何自¶起兵以來轉相攻擊城郭皆為丘墟生民轉
於溝壑¶今其存者非鋒刃之餘則流亡之孤今傷痍之
體未¶愈哭泣之聲未絶幸賴天運少還而大將軍復重
其¶難是使瘡痍不得遂瘳幼孤復見流離庸人且為流¶
涕况仁者乎惟將軍省察之嚻不納融乃與五郡太¶守
請師期世祖嘉美之夏四月上幸長安謁園陵諸¶將議
欲延嚻日月之期許爵其將帥以散其謀祭遵<md:KR2b0004_SBCK_005-16b>¶曰嚻姦
計久矣今若案兵引日則其謀益深而公孫¶得固其姦
<pb:KR2b0004_WYG_004-21b>
謀不如遂進上從之遣呉漢耿弇諸將從¶隴道擊蜀隗
嚻使王元據隴坻伐樹木以塞隴道諸¶將與戰不利還
屯三輔馬援上書曰援自念事陛下¶本無公輔之薦左
右之助臣不自陳陛下何因聞之¶故臣不復避瞽言昧
死陳誠臣與嚻往為知交今聞¶與來歙書深更怨臣自
計無負於嚻遣臣東謂臣¶曰僕北面稱臣加以本欲為
漢足下往觀其政於汝¶意可即專心矣臣還報以赤心
欲嚻善耳非欲陷於¶非義也嚻自挾姦心盜憎主人反
<pb:KR2b0004_WYG_004-22a>
欲歸怨於臣臣欲¶遂退不言則無以報陛下願詣行在
所得露心腹陳<md:KR2b0004_SBCK_005-17a>¶滅西州之術然後退就壟畝飯蔬飲水
隨四民之職¶死無所恨上報許援東詣京師具言擊嚻
之計上大¶悅謂援曰吾方西誅隗嚻待詔勉卒所志是
時建威¶將軍耿弇屯漆征虜將軍祭遵屯汧征西將軍
馮異¶屯上林大司馬呉漢在長安中郎將來歙統領衆
軍¶在安定援始將突騎五千匹諸將毎疑議更請呼援¶
咸敬重焉而來歙深與援善嚻復上疏曰吏民聞大¶兵
<pb:KR2b0004_WYG_004-22b>
卒至驚恐自救臣嚻不能禁止兵雖有大利不敢¶廢臣
子之節親自追還昔虞舜事父大杖則走小杖¶則受臣
雖不敏不敢不勉今臣之在本朝如遂䝉恩¶更得洗心
死骨不朽有司以嚻慢誅其子恂上不忍<md:KR2b0004_SBCK_005-17b>¶復使歙至汧
賜嚻書曰昔柴將軍與韓信書云陛下¶寛仁雖有亡叛
而後歸輒復位號不誅也故復賜書¶深言則似不遜略
言則事不決今若束手復遣恂弟¶詣闕有全爵祿之福
吾年已五十餘在甲兵中十年¶厭浮語虚辭即不欲勿
<pb:KR2b0004_WYG_004-23a>
報嚻知世祖籌之明乃遣使¶稱臣於蜀公孫述以嚻為
朔寧王數遣兵助嚻太原¶人温序為護羌校尉行步至
襄武為嚻將茍宇所執¶欲生降之謂序曰并勢力天下
可圖也序曰受國重¶任本當効死義不貪生宇復曉喻
序序怒叱之曰虜¶何敢脅漢將左右欲殺之宇止之曰
義士欲死節賜¶劒令自裁序受劒銜鬚歎曰既為賊所
廹無令鬚汙<md:KR2b0004_SBCK_005-18a>¶土遂伏劒上聞而憐之賜洛陽城旁塚地
穀千斛縑¶五百匹除序子夀為郎遷鄒平侯相夀夢序
<pb:KR2b0004_WYG_004-23b>
告之曰¶久客思鄉里夀即棄官上書乞將序骸骨葬舊
塋詔¶許焉冬十二月癸巳詔曰間者以軍旅未解用度
不¶足故行十一之稅今往往屯田其令郡國田租三十¶
稅一如舊制焉馮異在關中久求還京師上不聽有¶人
上書言馮異專制關中威福自由號咸陽王上以¶章示
異惶恐謝曰臣本諸生遇受命之會過䝉顧盼¶充備行
伍位大將爵為通侯雖受任方面豫有㣲功¶此皆國家
謨謀非臣所及也臣伏自思惟奉承詔㫖¶則戰無不尅
<pb:KR2b0004_WYG_004-24a>
率臣私心則未嘗不悔陛下獨見之明<md:KR2b0004_SBCK_005-18b>¶久而益逺乃知
性與天道不可得而聞也當兵革始¶起豪傑競逐臣在
傾側之中尚無過差之志况天下¶平定上尊下卑者乎
誠宜謹守愚忠以自終始伏願¶明主知臣素心詔曰將
軍之於國家義則君臣恩猶¶父子何嫌何疑而有懼意
是冬馮異岑彭朝京師上¶謂公卿曰馮將軍是我兵起
時主簿也使中黄門賜¶異珍寳衣服詔曰報倉卒蕪蔞
亭豆粥呼沱河麥飯¶也異謝曰臣聞管仲謂桓公曰願
<pb:KR2b0004_WYG_004-24b>
君無忘射鉤臣無¶忘檻車齊國賴之臣願陛下無忘河北
之難則百寮䝉恩¶天下幸甚後遣異將妻子西彭亦數宴
見厚加賞賜¶既而還南使過家上先人冢詔大長秋朔
望問夫人<md:KR2b0004_SBCK_005-19a>¶起居詔諸侯就國耿純上書願奮擊公孫述
又陳前¶在東郡誅涿郡太守朱英親屬涿郡誠不自安
乃更¶封純為東光侯上曰文帝謂周勃曰丞相吾所重
也¶君為我率諸侯就國今亦然哉純遂就國弔死問傷¶
國中愛之
<pb:KR2b0004_WYG_004-25a>
袁宏曰夫萬物云為趣舍不同愛惡生殺最其甚大¶者
也縱而不一亂亡之道故明王制設號令所以一¶物心
而治亂亡也今誅惡之臣内懼私憾不慮其弊¶從而易
之是下用情而法不一也不一則多變多變¶則害生故
王者之所保在於法一而不變乎靈夀侯¶邳彤薨世祖
既平邯鄲遣任光還信都更封陵鄉侯<md:KR2b0004_SBCK_005-19b>¶李忠為中水侯
遷丹陽太守治甚有稱為天下第一¶
　
<pb:KR2b0004_WYG_004-25b>
　
　
　
　
　
　
　
　後漢紀卷五

<pb:KR2b0004_WYG_005-1a>
欽定四庫全書
　後漢紀卷六
　　　　　　　　　　　　　晉　袁宏　撰
　　光武皇帝紀
