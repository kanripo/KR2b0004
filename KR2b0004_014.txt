# -*- mode: mandoku-view -*-
#+TITLE: 後漢紀
#+DATE: 2015-09-23 09:42:40
#+PROPERTY: JUAN 14
<pb:KR2b0004_SBCK_014-1a>¶
後漢孝和皇帝紀下卷第十四　𡊮宏¶
九年春三月癸巳濟南王康薨謚曰安王康不修法¶
度通賔客人有上書告康使中郎將張陽董臣招來¶
州郡姦猾顔忠劉子産等案圖書謀議不&KR0100;有司舉¶
奏明帝以至親不&KR0216;窮竟削視阿隰隂東胡陽安德¶
西平昌五縣康殖財貨治宮室奴婢至千餘人厩馬¶
千餘疋田八百餘頃何敞之爲傅上䟽諫曰蓋聞諸¶
侯之義以制節謹度爲忠然後能保其社稷和其民¶
人昔管仲相齊九合之功而孔子譏其噐小以奢侈¶
適上不知禮也今大王以骨肉之親亨蕃國之尊當¶
率先天下以爲化首今國家制度王侯車服章事有¶
<pb:KR2b0004_SBCK_014-1b>¶
其科不可越也夫文繁者質枯木勝則人亡經傳所¶
載也且君國者以道德仁義爲營豈飾宫室充實厩¶
馬爲尊哉楚作章華吳興姑蘇卒亡景公千駟民無¶
所稱其効也如大王數㳺諸第出入無節或渉晨夜¶
非所以逺防未然臨深履薄垂示後詞之法也願大¶
王修恭儉遵古制以法自治以禮率下省奴婢之數¶
减乗馬之費以禮起居則敞之願藥酒苦於口而利¶
於病至言逆耳而便於行惟大王深察愚言王甚敬¶
禮而不能改夏五月封皇后父隂綱爲防侯綱上䟽¶
辭位以特進侯就第綱弟鳯謁爲爲郎中子軼政比¶
黃門郎隂氏自建武以來縁屬戚之故世爲卿校外¶
<pb:KR2b0004_SBCK_014-2a>¶
典禁兵内侍帷幄賞賜恩寵貴重當世秌七月蝗蟲¶
飛過京都閏月辛巳皇太后竇氏崩太尉張酺與司¶
空司徒共上依吕太后故事貶竇太后尊&KR0197;勿葬敬¶
陵百官言之者亦多上手報酺日禮臣子無貶之義¶
今皇太后家雖不遵法度然常欲自滅損奉事十年¶
恩不&KR0216;&KR0603;案前世上官太后子奉終義從其忽復議¶
丙申葬章德竇皇后隴西羗犯塞執金吾劉尚將三¶
萬&KR0016;擊平之九月&KR0996;申司徒劉方有罪自殺初梁貴¶
人生和帝竇后以爲巳子飬而隱之貴人者梁竦女¶
也永平初竦兄陵郷侯松因事徙邉後詔書聽還本¶
郡闔門不出作經書數篇名曰七序班固見而稱之¶
<pb:KR2b0004_SBCK_014-2b>¶
曰昔孔子作春秋而賊臣亂子懼梁竦作七序而竊¶
位素飡者慙輕財好施不得産業兄嫂舞隂長公主¶
振施諸梁親踈有序然猶獨敬異竦衣裘品物事殊¶
别竦未嘗獨饗常與宗族共之竦少長京師逮父兄¶
時遊士林故不樂歸郷里雅有太志毎登高望逺未¶
曾不歎息曰大丈夫居世生當封侯死當廟食詩書¶
足以自娛州郡之職但勞人耳竦生二男三女長男¶
棠及翟長女憑及二貴人初馬太后良家女貴人與¶
姊以選入宮得幸於帝生和帝竦不勝喜與舞隂長¶
公主和相罵語泄聞於竇氏欲專名太子外家心惡¶
梁氏欲毀販之乃誣以惡逆詔郡縣考竦死獄中家¶
<pb:KR2b0004_SBCK_014-3a>¶
屬舞隂公主居新野使者護守之貴人與姊以憂死¶
有闕竇后崩舞隂公主兄子梁扈遣從兄擅奏記三¶
府曰春秋之義毋以子貴漢家&KR0199;典也今梁貴人親¶
育聖躬而不䝉尊號補得記謝遣擅太尉張酺獨見¶
擅具問之曰此公之職而梁氏之福也㑹以蝗飛過¶
過師召見對&KR0003;固具言擅記上曰意云如酺不知葬¶
禮有闕也對曰陵上宜置長史加祠祭之禮收録諸¶
舅以明親親上復曰於義如何酺曰今春秋之義漢¶
家有行事梁竇並爲名姓保守河西以忠獲封竇憲¶
兄弟不&KR0100;太后謗議籍籍聞於天下姓族死以逾梁¶
氏加以親外家誠尊顯上曰非君孰爲朝廷恩大家¶
<pb:KR2b0004_SBCK_014-3b>¶
事籍籍君所知上深納酺言㑹貴人姊慿上書曰同¶
産女弟貴人前充後宫蒙先帝厚恩得見寵幸皇天¶
所夀誕育陛下爲竇憲兄弟&KR0626;虐妾父竦寃死牢獄¶
骸骨不掩毋孤弟逺徙萬里獨妾遺脫&KR0969;伏草野常¶
恐沒命無由自逹值陛下神聖之德統覽萬機憲兄¶
弟皆已伏誅海内曠然各得其所妾得蘇息拭目更¶
視乃敢昧死自陳妾&KR0060;悲死父旣寃不可復生毋年¶
七十逺在絶域不知死生願乞母弟還本郡收葬竦¶
骨妾聞文帝旣立薄氏蒙榮宣帝繼統史氏復興妾¶
自悲有薄史之親獨不蒙外戚餘恩辭甚悲切上惻¶
然感寤使中常侍掖庭令雜訊問慿辭語證明甲子¶
<pb:KR2b0004_SBCK_014-4a>¶
改殯梁貴人于承光宫追尊爲皇太后謚曰恭懷葬¶
于西陵上乃别見慿慿具自陳&KR0003;上歔欷流涕留慿¶
宫中連日不出賞財物第宅旬月之間貲累千萬慿¶
素有行遂寵之加號梁貴夫人擢&KR0324;慿夫調爲羽林¶
佐監追加謚竦爲親愍侯遣中謁者迎竦喪于京師¶
改殯之賜東園𦘕棺玉匣冢葬於西陵旁上親臨送¶
徴竦妻子還京師梁貴人遇竇氏之&KR0626;葬禮有闕清¶
河王慶涕泣不敢言常私祭于室及梁后改葬慶乃¶
上書求上貴人冡詔聽許悲喜曰生雖不得供飬終¶
得奉祭祀私願畢矣太尉張酺上䟽乞骸骨上使中¶
黃門問&KR0858;加以珍羞酺稱篤詔曰元首不明&KR0058;民困¶
<pb:KR2b0004_SBCK_014-4b>¶
窮朕與君同其憂責豈可引退邪其勿復言是時酺¶
子蕃以郎侍講上復詔蕃曰隂陽不調朝廷望公以¶
爲憂託病自退潔已而已誰當與朕同心者非所望¶
於公也酺惶恐詣闕謝因起視事酺自爲三公父尚¶
在酺每遷父輒自田里來適㑹歲臘公卿罷朝共詣¶
酺父上酒爲酺夀極歡移日當時以爲榮冬十月癸¶
&KR0407;光禄勲吕蓋爲司徒十一月丙寅司空張&KR0108;老病¶
致仕壬申太僕韓稜爲司徒&KR0108;在家上疏曰安上治¶
民莫善於禮移風易俗莫善於樂又曰揖讓而治天¶
下者禮樂之謂也先王之道於斯爲盛故曰禮樂不¶
興刑罸不中民無所措手足漢旣受命禮樂冝作圖¶
<pb:KR2b0004_SBCK_014-5a>¶
䜟明文王&KR0002;是以先帝聖德逺監毎存禮樂衆儒不¶
逹多生駭異臣累世輔位而漢禮樂未定誠切以爲¶
憂&KR0018;臣犬馬齒盡誠冀先死及見禮樂之定上善之¶
十年夏五月封梁堂爲樂平侯雍爲乗氏侯翟爲單¶
父侯位特進堂等自九眞還過長沙迫從竇懷令自¶
殺秋九月庚戍初復廪犧官冬十二月戊辰梁王暢¶
薨諡曰節王毋隂貴人有寵於明帝暢&KR0057;受辛諸國¶
土且入倍於國章縁明意賞賜息寵務加篤厚乃封¶
暢舅隂棠爲西陵侯暢性聦惠然少驕貴頗不遵法¶
度暢常夣見星宿從官卞忌自言善占夣又能使六¶
丁神暢使忌占夣卜筮又使乳毋王禮侍史李阿與¶
<pb:KR2b0004_SBCK_014-5b>¶
忌祠祭求福言王當爲天子暢心喜永元初䂊州刺¶
史舉奏暢考訊辭不復有司請徴暢詣獄天子以加¶
恩不忍聽復奏徙九眞有詔削城武單父二縣暢懼¶
上䟽辭謝曰臣天性狂愚少長深宮從官侍史利臣¶
財物暢無所照見與相然諾不自知䧟死罪自&KR0018;自¶
悔無所復及陛下聖德弘裕枉法赦臣上念以&KR0018;先¶
帝而令陛下收耻天下誠無氣以息筋骨不相連臣¶
暢知大貸不可再得束身不敢復出是載食睦陽榖¶
熟虞䝉寕陵五縣還餘所食四縣臣暢小妻三十七¶
願還其無子者選擇謹勑奴婢三百人其餘所爰虎¶
賁官&KR0016;鼓吹倉頭兵弩廐馬皆上還本署陛下加大¶
<pb:KR2b0004_SBCK_014-6a>¶
恩開臣自悔之門假臣小善之路令天下知臣得去¶
死就生頗能自悔若不聽許臣實無顔以乆生下入¶
黃泉無以見先帝詔曰唯王至親之屬純淑之美傅¶
相不良不能防邪至令有司紛紛彰于内外令至深¶
思悔過以自尅責朕惻然傷之傳曰尅已復禮天下¶
歸仁其安心靜意茂休厥德強食自愛其何讓哉暢¶
固請章數十上卒不許¶
十一年春三月遣使行郡國水旱災貧不能自存者¶
廪貸榖食令山林池澤勿收假稅夏四月丙寅大赦¶
天下¶
十二年春三月賜天下男子爵各有差鰥寡孤獨不¶
<pb:KR2b0004_SBCK_014-6b>¶
能自存者粟人三斛愽士弟子布三匹夏閏四月戊¶
辰南郡秭歸山崩壓殺百餘人秋七月辛亥朔日有¶
蝕之初太尉張酺與司𨽻晏稱㑹于朝堂酺從容謂¶
稱曰三府椽史多非其人旣罷稱奏令三府長史各¶
實其椽史酺以恨稱㑹復共謝以責稱稱辭色不順¶
酺怒廷叱之稱乃奏酺以爲怨望上以酺先帝師優¶
遊不斷詔公卿廷議之司徒吕蓋以爲酺知公門有¶
儀不屏氣鞠躬而作色大言不可示四方乃䇿免酺¶
曰詩云節彼南山惟石巖巖赫赫師尹民具爾瞻今¶
君在位八年于兹康哉之歌旣無聞焉而於兩觀之¶
下有醜慢之音傷南山之體虧穆穆之風將何以宣¶
<pb:KR2b0004_SBCK_014-7a>¶
示四方儀刑百寮履霜知氷朕甚焉君其上太尉綬¶
君自取之靡有後言九月太尉張酺䇿免歸里舎謝¶
遺門生闔門不通賔客中郎將敞等多言酺公&KR0033;中¶
正不宜乆棄草廬上亦雅重之數年復以酺爲光禄¶
勲丙辰大司農張禹爲太尉東西域蒙竒兠勒二國¶
内屬¶
十三年秋九月詔曰水旱不節蝗螟兹生令天下田¶
租皆半入&KR0013;災者除之貧民受貸種食皆勿收責冬¶
十月安息國獻師子大雀班超上書求代曰臣聞太¶
公封齊五世葬周故狐死首丘代馬依風夫周齊同¶
在中土千里之間尓况於萬里絶域小臣能無依風¶
<pb:KR2b0004_SBCK_014-7b>¶
首丘之思哉蠻夷畏壮侮老自其天性臣犬馬齒殱¶
常恐&KR0853;忽僵仆孤魂棄&KR0162;臣義不營私&KR0060;恐後世以¶
臣爲沒西域不敢望到酒泉郡但願生入玉門關以¶
示邉境威外臣老病衰困冐死瞽言謹先遣子勇隨¶
獻物入塞以臣生在令勇見中土超妹昭擢遂死於¶
邉上書曰妾同産兄西域都護超&KR0162;軀爲國以功自¶
効頼陛下神靈得待罪沙漢至今積三十年矣骨肉¶
妻子生不復相識時人士衆皆巳死亡超年至七十¶
衰老&KR0013;病扶杖而行雖以竭盡其力以報大恩迫扵¶
歳暮犬馬齒盡蠻夷之性悖逆侮老恐開姦宄之源¶
生逆亂之心而公卿大夫咸懷一切而莫肯逺慮如¶
<pb:KR2b0004_SBCK_014-8a>¶
有卒暴超之氣力不能從心即恐上損國家累世之¶
功下棄忠臣竭力之用以榮爲辱誠可痛也故超萬¶
里歸誠自陳苦急延頸逾望三年于兹超有書與妾¶
生訣恐不復相見妾誠復超以壮年竭力忠孝於沙¶
漠罷老則使&KR0162;棄于擴野誠可哀憐如不蒙救護超¶
後有一旦之變異幸超家得蒙趙母衛&KR0078;先請之貸¶
書奏上感其言乃徴超還以校尉任尚代超超到拜¶
射聲校尉數月薨朝廷&KR0598;惜之&KR0534;贈甚多子勇復有¶
功西域初尚與超書曰君侯在外國三十餘年而小¶
人猥承君後任重慮淺冝有以誨之超曰任君數當¶
大位豈班超所能及哉必不得巳願進愚言塞外吏¶
<pb:KR2b0004_SBCK_014-8b>¶
士本非孝子順孫皆以過補屯部蠻夷獸心難飬易¶
動今君性嚴急清水無大魚將軍冝寛小過揔大綱¶
而巳尚私謂所親曰我以班君當贈以竒䇿今所云¶
平平耳尚後竟遭邉禍如超所言¶
𡊮宏曰古之有天下者非欲制御之也貴在安静之¶
故修巳而求扵物治内不務於外自小至大自近及¶
逺𣗳之有本枝之有葉故郊畿固而九服寜中國實¶
而四夷賔夫唐虞之盛德澤之濃正朔所及五千而¶
已自此以外覊縻而弗有也三代建國弗動逺略歧¶
邠江淮之間習其故俗朔野遼海之域戎服不改然¶
而冕旒端委南面稱王君臣泰然不以區宇爲狹也¶
<pb:KR2b0004_SBCK_014-9a>¶
故能天下乂安享國長久至于秦漢開其土宇方于¶
三五之宅故以數倍矣然顧瞻天下未厭其心乃復¶
西通諸國東略海外故地廣而威刑不制境逺而風¶
化不同禍亂薦臻豈不斯失當世之主好爲身後之¶
名有爲之人非能守其貧賤故域外之事興儌倖之¶
人至矣夫聖人爲治貴英才安天下&KR1269;羣才故儌倖¶
之人王制之所去也班超之功非不可竒也未有以¶
益中國正足以復四夷故王道所不取也戊辰司徒¶
吕蓋老病致仕十二月丁丑光禄勲魯恭爲司徒恭¶
字仲康右扶風平陵人也父武陵太守卒官時㳟年¶
十二弟丕年七歳晝夜號泣哀動路人郡吏贈送一¶
<pb:KR2b0004_SBCK_014-9b>¶
皆不受處喪如禮郷里竒之年十五與弟俱居太學¶
詣博士受業閉門講誦不隨儔黨兄弟知名爲學者¶
所宗扶風數以禮請謝而不應毋強遣之不得巳而¶
去同業隨之者前後盈路恭乃始爲新豐教授以丕¶
年小欲就其名常託病不仕及丕舉方正乃始爲郡¶
吏辟太尉&KR0122;遷中牟令民李勉爲母所言恭召就責¶
問因爲陳父母恩德勉慙悔返恭爲政專以德化不¶
任刑罸亭長勅令還牛亭長不還如是者三遂不還¶
恭涕泣曰德化不行也欲解印綬去&KR0122;吏涕泣因争¶
亭長即還牛詣獄受罪恭貫出不問於是吏民敬信¶
皆不忍欺是時天嘗蝗獨不入中牟界河南尹𡊮安¶
<pb:KR2b0004_SBCK_014-10a>¶
恐有不實使部&KR0122;肥親案行之皆如所言恭隨親行¶
阡陌坐桑下雉過止其側旁有小兒親曰兒何不擊¶
雉小兒曰雉方將雛雊親黙然而起曰今來考君之¶
短耳&KR0393;不犯境此一異也化及鳥獸此二異也竪子¶
有仁心此三異也府&KR0122;乆留但擾賢因還府以状白¶
安安美其治是年嘉禾生縣庭中安具以状上詔舉¶
賢良方正恭薦中牟人王方天子徴方公車禮之與¶
公卿舉賢者同上即位徴爲博士侍中車馬毎岀郊¶
廟恭常陪乗上顧問之語及政治有便於民者無所¶
隱諱¶
十四年春二月修西海郡三月戊辰上臨辟雍亭射¶
<pb:KR2b0004_SBCK_014-10b>¶
大赦天下夏六月封中常侍鄭衆爲列侯賞討竇氏¶
之謀也衆南陽人明帝時以謹愼事太子家章帝即¶
位爲中常侍竇憲專權内外螘附衆獨不交結一心¶
王室竇氏旣誅遷大長秋天子常與謀國事閹官專¶
權自衆始焉辛&KR0407;皇后隂氏廢初后與外祖毋鄧祀¶
呪詛詔中常侍張禛尚書陳襃於掖庭窮治其獄父¶
綱自殺兄軼等徙合浦毋及后二姨毋徙日南祀等¶
内外親皆免歸本郡冬十月辛&KR0407;立皇后鄧氏后鄧¶
訓女也訓閨庭甚嚴諸子進見未嘗賜席至於后事¶
無大小毎輒咨之弟邠曰平生不與諸男語今豈年¶
哀邪訓曰我不是女也雖小諸兒無及者必有益於¶
<pb:KR2b0004_SBCK_014-11a>¶
我家是以竒之&KR0004;鄧禹佐命位冠諸臣常言曰我常¶
將百萬衆秋毫不犯未嘗妄殺一人子孫必當大興¶
訓嘗爲謁者治石臼河甚有方活數千人謂弟邠曰¶
吾聞活千人者有封子孫豈其然乎訓生五男三女¶
長男隲次京次悝次弘次誾長女燕次綏即后也次¶
容后年五歳祖母爲翦髪老人目&KR0115;并中后額忍痛¶
不言一額盡傷左右恠而問之后曰大夫人慈恩爲¶
斷髮難傷老人意故忍之耳后姊燕早卒有遺腹女¶
娥在襁褓后年十二傷娥早孤躬自飬撫由爲閨門¶
所敬與叔父邠及諸兄語常問祖父禹爲布衣佐命¶
時事邠茍&KR0003;結髪殖業著名鄕閭遭世龍飛興杖䇿¶
<pb:KR2b0004_SBCK_014-11b>¶
歸得征伐四方天下大定功成之後閨門自守事寡¶
姊盡禮敬子孫法遭光武皇帝憂悲哀吐血因發病¶
薨后未嘗不歎息流涕言立德之苦乃至扵斯後通¶
論志在經書不問家事后毋非之曰女人書足注疏¶
通一孝經而巳今不務女工長大寜舉博士邪后不¶
欲重違毋意晝則修女工夜則讀經傳宗族皆&KR0197;曰¶
諸生&KR0004;相工蘇大偏相家人至后大驚曰此成湯之¶
骨法也貴不可言室家乃&KR0060;喜而不數傳后長七尺¶
二寸年十六以選入掖庭爲貴人承事隂后夙夜兢¶
兢撫接同列常克已以下之遂有寵毎&KR0858;上輒令母¶
兄入視醫藥不拘以日數后輒言外家乆在省中令¶
<pb:KR2b0004_SBCK_014-12a>¶
陛下有私妾之譏下令妾&KR0013;内顧不知足之謗上下¶
有損誠不願也上曰他人以數入爲榮而鄧貴人反¶
爲憂誠難及也諸貴人競自修飾后獨衣不求綵裳¶
令侍者賷羸衣設與隂氏同服即時解易不欲同服¶
避正統也上乃歎曰修德之苦乃如是也上毎訪問¶
政事謙退不敢對欲令隂后得進不𫉬巳然後塞所¶
問隂后短小舉止時失儀左右掩口而咲后獨愴然¶
不樂爲之隱諱&KR0002;已之失及與隂后進止不敢正立¶
坐則爲之僂所以苦心曲體勞謙甚至上愈重之后¶
毎當進見輒以&KR0858;退御左右常爲上言繼嗣不多當¶
普施恩惠以𫉬子孫發言懇惻形于顔色隂后素妬¶
<pb:KR2b0004_SBCK_014-12b>¶
見寵甚多設方巧欲以危后上甞病隂后曰我得意¶
之後皆當夷滅之后恐舉宗受禍流涕曰竭節以事¶
隂后可謂至矣竟不爲所祐而當獲罪於天無相禱¶
婦人雖無從死之節然越&KR0078;有必死之志上可以報¶
上厚恩次可解宗親之禍下不令隂氏有人豕之譏¶
即欲飲藥㑹宫人救止因詐言屬有來者陛下病以¶
差信以爲然故止其後宫人告隂后巫蟲事后涕泣¶
救護無所不至自隂后之廢上歎曰聖后之尊與帝¶
同體承宗廟毋天下誰能當之唯鄧貴人德冠後廷¶
爲能光之耳初隂后時諸家四時貢獻以奢侈相高¶
噐物皆飾以金銀后不好玩弄珠玉之物不過於目¶
<pb:KR2b0004_SBCK_014-13a>¶
諸家歲時裁供&KR0083;墨通殷勤而巳後自入官後遂博¶
覽五經百家圖䜟無不畢覽善易及隂陽占&KR0049;希有¶
者上毎欲官秩后諸兄輒推誠固讓自抑爲務故隲¶
終帝世不過虎賁中郎將隲虎賁郎時京悝弘闓黃¶
門郎京早卒贈以&KR0016;尉印綬丁酉司空韓稜薨大司¶
農徐防爲司空稜字伯師頴川舞陽人㓜失父母與¶
孤弟居壯大推家財數百萬與從昆弟郷里高之仕¶
郡至功曹太守葛興&KR0858;錯亂稜輔𦔳經年政令無闕¶
興子嘗出教轉吏稜封還不聽訟書以稜掩蔽興&KR0858;¶
專郡事不得復爲吏後解禁綱辟司空府稍遷至尚¶
書令在機宻數有忠言進用良吏章帝以稜憂國忘¶
<pb:KR2b0004_SBCK_014-13b>¶
家夙夜匪懈數賞賜之是時郅夀陳寵俱爲尚書皆¶
以才能見重帝賞三人寳劒手自題其名韓稜龍泉¶
郅夀漢文陳寵鍛成論者以爲稜淵深有謀故得龍¶
泉夀含章明逹故得漢文寵敦朴内濟故得鍜成防¶
字謁卿沛國銍人也矜嚴有容貌&KR0004;爲郎明帝見而¶
異之權爲尚書郎在臺閣十餘年未嘗有過稍遷至¶
少府大司農憂勤於衆事所在著名跡¶
十五年春二月出廪貸郡國&KR0013;災貧民各有差夏四¶
月甲子晦日有蝕之冬十月戊申行幸章陵祠&KR0199;宅¶
園廟戊午行幸雲夣是時廣陵人王渙爲洛陽令治¶
有異迹&KR0004;渙遊俠尚氣晩節好儒術爲治修名責實¶
<pb:KR2b0004_SBCK_014-14a>¶
抑強扶弱并官職吏輒兼書佐小史無事皆令讀孝¶
經病卒官百姓無老㓜皆叩心泣涕相賦歛爲祭者¶
數千人渙喪當還郷里新安道以西道旁徃徃㑹聚¶
設祭吏問其故盛言平常到洛爲吏卒所抄奪王君¶
到洛不復侵擾故欲報恩後民思其德爲立祠安陽¶
亭西毎有酒食輙弦歌薦之¶
十六年二月以兖豫徐兾民榖不豋三遣府&KR0122;分行¶
貧民勸民盡地利貧無所耕者爲顧夏客星入紫㣲¶
宫秋七月辛酉司徒魯恭䇿免&KR0996;午光禄勲張酺爲¶
司徒八月巳酉司徒張酺薨酺病困敕其子曰顯節¶
陵掃地露祭欲率天下以儉也吾爲三公不能使從¶
<pb:KR2b0004_SBCK_014-14b>¶
制豈可犯之乎無起祠堂露祭而巳上聞酺薨愍焉¶
縞素即賜以印綬冢塋恩寵隆加扵相酺字孟侯汝¶
南細陽人永平中崇尚儒術學自皇太子諸王侯及¶
臣子弟莫不受經又爲外戚樊氏郭氏馬氏諸子弟¶
立學號曰四姓小侯置五經師酺以明經充焉除廣¶
平郎中毎朝㑹進見輒講於上前辭義高亮音動左¶
右上新即位應在祠朝廷爲出爲外郡内不自得上¶
疏願留左右上不聽賜錢三十萬亟發之官酺雖儒¶
者剛而有斷下車擢用賢俊挫擊豪強旬月之間郡¶
中肅然酺旣出上見諸王師傅曰東郡太守張酺講¶
授畢輒諫正誾誾時有小善稱之不巳忠言蹇蹇有¶
<pb:KR2b0004_SBCK_014-15a>¶
史魚之風初賈逺明古學曹裒制漢禮酺常非之及¶
爲太尉上䟽陳其不可書五奏上知酺守學不通&KR0230;¶
其奏者十月辛卯司空徐防爲司徒大鴻臚陳寵爲¶
司空徴鉅鹿太守魏霸爲將作大匠霸濟隂人也少¶
失父母兄弟同居數十年妻子數執勤苦動則推讓¶
爲群妻子不之官霸以兄嫂勤而巳獨榮樂常衣布¶
蔬食敕妻子親之耕𧖟與兄弟子姪同勞逸爲寬恕¶
而巳不求備於一人&KR0122;吏有過輒私責改不改休罷¶
之終不暴揚其惡吏有相讚者輒歎息曰某甲賢者¶
也不及人短太守以是重之其人慚責自引退郡中¶
化之皆和睦後拜太常以病致仕爲光禄太夫霸妻¶
<pb:KR2b0004_SBCK_014-15b>¶
死長兄伯爲霸取妻送至官舎霸笑曰年老兒子備¶
具何養他家婦邪自入拜其妻曰夫人視老夫何空¶
中&KR0033;而空逺來使計義不相屈即拜而出妻慚求去¶
遂送還之匈奴北單于遣使奉獻¶
元興元年春三月追爵謚皇后父鄧訓爲平夀敬侯¶
司空陳寵以非&KR0199;典也太尉張酺太尉張禹司徒徐¶
防以爲冝封爭之連日乃從禹防議由是虎賁中郎¶
將有恨寵夏四月封鄧禹馮魴後爲列侯丙午大赦¶
天下五月癸酉扶風雍地震十二月辛未帝崩于嘉¶
德殿初數失皇太子養於民間羣臣無知者莫不惶¶
懼鄧后乃收皇太子於民間皇子勝長有&KR0858;皇子隆¶
<pb:KR2b0004_SBCK_014-16a>¶
生百餘日后養之太后乃引兄等定䇿禁中立隆爲¶
皇太子是日即皇帝位太后攝朝賜天下男子爵各¶
有差鰥寡孤獨篤㾣不能自存者者粟人三斛封皇¶
子勝爲平原王詔曰昔唐虞之盛猶待四輔周文之¶
寜實在多士漢興舊制咸冝保傅並建左右以叅聽¶
斷太尉禹三世在位黃髪罔&KR0317;司徒防竭力致身先¶
帝嘉之其以禹爲太傅防爲太尉叅録尚書事百官¶
摠巳以聽政&KR0004;郡國定符瑞八十餘品和帝恐虚妄¶
抑而不宣¶
後漢孝章皇帝紀卷第十四¶
<pb:KR2b0004_SBCK_014-16b>¶

